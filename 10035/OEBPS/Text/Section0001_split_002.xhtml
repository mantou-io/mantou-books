<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>未知</title>
    <meta http-equiv="Content-Type" content="text/html; charset=utf-8"/>
  <link href="../../stylesheet.css" rel="stylesheet" type="text/css"/>
<link href="../../page_styles.css" rel="stylesheet" type="text/css"/>
</head>
  <body class="calibre">
<div class="calibre2">
<h3 id="sigil_toc_id_60" class="calibre8">五　宦官參加王室之由來</h3>
<p class="calibre5">西漢初年，王室、政府界限不淸，而當時官吏組織中亦無宦者之特殊集團。</p>
<p class="calibre5">朝廷自皇帝以下，官吏最要者有三公、九卿。</p>
<p class="calibre5">丞相　輔助天子，總理庶政。</p>
<p class="calibre5">御史大夫　副丞相。</p>
<p class="calibre5">太尉　丞相為文官長，太尉為武官長。</p>
<p class="calibre5">以上為三公。</p>
<p class="calibre5">太常　掌宗廟禮儀，屬官有太樂、太祝、太宰，主宰牲牢。太史、太卜、太醫等，此為天子宗廟之守官。太常始名「奉常」，蓋即「奉嘗」借字。「宰」本百官之首，此乃以「奉常」為九卿之長官，猶其遺意也。</p>
<p class="calibre5">光祿勳　掌宮殿掖門戶，屬官有大夫、郎、謁者等。大夫掌論議；郎寧守門戶，出充車騎；謁者掌賓贊受事。「光祿」即古言「大麓」，「勳」則「閽」也。古天子居山邱，則守門者居麓，故曰大麓，即猶後世之閽人。然則光祿勳為天子守宮殿之官。</p>
<p class="calibre5">衛尉　掌宮門屯衛兵，屬官有公車司馬、衛士、旅賁等。旅賁，虎士成羣而奔也。衛尉與光祿勳同掌宮衛，惟衛尉乃武職。然則光祿勳猶大門房，而衛尉則為衛隊長。九卿先廟祝而後門房、衛隊，此古人敬祖尊先之義。</p>
<p class="calibre5">太僕　掌輿馬。皇帝居則需光祿勳、衛尉之侍衛，出則需太僕之車馬，故乙太僕次此三卿，皆主皇帝之生活。</p>
<p class="calibre5">廷尉　掌刑辟。</p>
<p class="calibre5">大鴻臚　掌諸歸化蠻夷。</p>
<p class="calibre5">宗正　掌宗屬。對皇帝有犯逆則歸廷尉，賓服則歸大鴻艫。先中國而後四夷，故廷尉在大鴻脯前。其同宗外戚則屬宗正，先公後私，故在廷尉、大鴻臚後。此三卿皆主皇帝之交際。</p>
<p class="calibre5">大司農　掌穀貨，主田租之入，以給國家之公費。</p>
<p class="calibre5">少府　掌山海池澤之稅，以給天子之私供養。大司農為大帳房，少府為小帳房；此二卿皆主皇帝之財務。</p>
<p class="calibre5">以上為九卿。論其性質，均近於為王室之家務官，乃皇帝之私臣，乃私的僕隸。而非國家之政務官，非政府正式之官吏。非公的僚屬。推而上之，可知宰相、御史大夫、太尉三公，其初實亦帝王私臣。宰相、太尉已論如前；禦史者，國策謂：「獻書於大王禦史」，又曰：「禦史在後，執法在前」，其先亦宮職，非府職，是家巨。非朝臣也。故昔人以丞相擬周禮中之太宰，以御史大夫擬小宰，以禦史中丞、少府、尚書擬宰夫。少府之下有大長秋，則猶內宰也。漢政本襲秦舊，漢臣來自田間，未能創建。秦廷有些處脫不了古代貴族家庭的遺習，故秦漢初年政府，有幾處亦只是一個家庭規模之擴大。</p>
<p class="calibre5">整個朝廷，初從家庭狀態中蛻化而出，尤其如九卿中之光祿勳與郎官。那時自不需另要內廷私臣乃至於宦官。</p>
<p class="calibre5">宦官在當時，與普通士人，亦並不歧視。如趙髙為秦二世師，又為郎中令。司馬遷受腐刑後乃為中書令。蓋古者貴族階級之旁，常有刑人服事執役。此等刑人，或由俘虜，或因罪罰，而多半亦出貴族階級，有聰明技藝，故刑而用之，其地位較之工、賈、農、牧一般平民為高。稱曰「宦」者，宦本宦學、仕宦，非惡稱也。</p>
<p class="calibre5">武帝以雄才大略獨攬事權，於是重用內朝尚書，秦少府遣吏四人，在殿中主發書，謂之「尚書」。尚，猶主也。漢初有六尚，屬少府。曰尚衣、尚冠、尚食、尚浴、尚席、尚書，可見其職位之卑，然皆由士人為之；後世（除尚書外）則全變為宦官之職矣。奪宰相權。其時則趙禹、張湯等為九卿，直接奏事，宰相束手。</p>
<p class="calibre5">漢御史大夫有兩丞，卽兩副官。一曰禦史丞，一曰禦史中丞。禦史中丞亦謂禦史中執法，居殿中，外督部刺史，內領侍御史十五人，受公卿奏事，舉劾案章。天子事下中丞而至大夫以及丞相。中丞屬於大夫，大夫職副丞相，故宮中事丞相無不可制。文、景時丞相欲誅鄧通、晁錯，其權擬天子矣。武帝用尚書，中丞不得居中制事，侍御史、部刺史皆廢。末年霍光為大司馬領尚書事，號「內府」。宣帝中興，復舊制，魏相為御史大夫，外遣丞相掾吏按事郡國，不遣中使，內則奏封事不經尚書，去副，又加給事中，得宴見，而霍氏以敗。然元帝時，宦者石顯用事，丞相權複盡歸尚書。成帝時，何武建言設三公官，御史大夫改大司空，中丞遂為禦史台長官，出居外台。東漢中丞遂為台率，始專糾察之任，為後世禦史之職所仿。漢初御史大夫副丞相而得統治宮中事，後世禦史為天子糾察百寮。蓋因政府與王室既分，則二者間權任自有移轉也。</p>
<p class="calibre5">晚年又用中書。</p>
<p class="calibre5">武帝晚年常宴遊內廷，不復多與士大夫接，遂用宦者主中書，司馬遷曾為之長。典尚書章奏。</p>
<p class="calibre5">元帝時遂有弘恭，石顯，而宦者逐漸用事。自禦史至尚書，又自尚書至宦官，其間凡三折。光武中興，宮中悉用閹人，不復參以士流，於是正式遂有一個宦官的集團。</p>
<p class="calibre5">東漢郎官已全為郡國察舉「孝廉」到京待轉之一階，則自不能仍以為皇帝內侍。王室與政府之性質既漸分判明晰，則光武之制實不為非。光武又盡並天下財賦於大司農，而少府遂專掌中服禦諸物，衣服、寶貨、珍膳之屬，此亦在王室、政府逐漸分離下應有之調整。故自禦史中丞出居外台，光祿勳移至外朝變為閒職，三署郎更不值事內廷，魏以後卽無三署郎，而光祿勳為散官。自唐以後，三署郎全為武職，而光祿寺掌膳食。皆與兩漢異。少府不預聞天下賦稅財政，皆兩漢間政府組織與體統上之絕大改革也。光武之病，在輕三公權任而移之尚書。</p>
<p class="calibre5">宦官亦在當時「王室」與「政府」之判分下得到其地位。</p>
<p class="calibre5">一面是文治政府之演進，一般官吏漸漸脫離王室私人的資格，而正式變成為國家民眾服務的職位；一面則是王室與政府士人。逐漸隔離而易趨腐化與墮落。</p>
<p class="calibre5">陳蕃諫桓帝：「采女數千，食肉衣綺，脂油粉黛，不可貲計。」荀爽諫桓帝：「後宮采女五、六千人，後宮、侍使復在其外。」此與西漢初年恭儉治之王室，乃至東漢初年明、章二帝以儒術自飭之王室，均迥乎不侔。東漢一代外戚、宦官種種事變，亦惟表示此王室之日趨腐敗而已。</p>
<h2 id="sigil_toc_id_61" class="calibre7">第十章　士族之新地位東漢門第之興起</h2>
<p class="calibre5">在東漢政治上佔有地位的，一面是代表「王室」的外戚和宦官；另一面則是代表「政府」的新興與士族，便是當時之所謂「名士」。</p>
<h3 id="sigil_toc_id_62" class="calibre8">一　士族政治勢力之逐步膨脹</h3>
<p class="calibre5">士人在政治上佔有地位，自西漢武、宣以來，已逐步顯著，而到東漢益甚，這裡有幾層因緣。</p>
<p class="calibre5">一、朝廷帝王之極端提倡。</p>
<p class="calibre5">光武天鳳中至長安受尚書，略通大義，其自身本為王莽時代之太學生，故在軍中猶「投戈講藝，息馬論道」。樊准語。其一朝功臣，亦多屬儒生。鄧禹為光武同學，寇恂、馮異、馬援、賈複、祭遵、耿弇諸人，大半皆通儒。光武子明帝及其同母弟東平王蒼，皆深受儒學之陶冶。明帝為太子時，師桓榮，榮亦習尚書。止宿宮中五年，薦門人胡憲侍講，始得出入。永平二年臨辟雍，引師桓榮及其弟子升堂，明帝自講說，諸儒執經問難，園撟門聽講者萬數。章帝師張酺，酺亦習尚書，其祖先充，光武同學也。酺又師事桓榮。光武、明、章一家三代尚書之學，蓋深受王莽時代之影響。元和二年東巡，張酺為東郡太守進謁，先備弟子禮，使張酺講尚書一篇，然後再修君臣禮。當時王室外戚、功臣子弟，下及期門、羽林之士，莫不受學。匈奴亦進子入學。朝廷對儒術之極端提倡，較之西漢遠過。</p>
<p class="calibre5">二、民間儒業之普遍發展。</p>
<p class="calibre5">陳留劉昆治易，王莽世，教授弟子恒五百餘人。南陽窪丹傳易，王莽時，避世教授，徒眾數百人。樂安歐陽歙，八世為博士，傳尚書，光武時為汝南太守。在郡教授數百人，征為大司徒。發覺在汝南贓罪千餘萬，下獄。諸生為求哀者千餘人，至有自髡剔者。平原禮震年十七，自系求代死。書奏，歙已死獄中。贓罪至千餘萬，而為之求哀者尚多至千餘人，可見當時儒生在社會地位之崇高。濟陰曹操曾從歙受尚書，門徒三千人。樂安牟長，少習歐陽尚書，諸生講學者常千餘人，著錄前後萬人。山陽丁恭習公羊嚴氏舂秋，教授常數百人，建武時為少府，諸生自遠方至，著錄數千人。北海甄宇習嚴氏春秋，教授常數百人。沛桓榮，少學長安，習歐陽尚書，事博士九江朱普，王莽篡位乃歸。會朱普卒，榮奔喪九江，因留教授，徒眾數百人，後複客授江、淮間。以上桓榮見本傳、餘見後漢書儒林傳。晉陽劉茂習禮經，教授常數百人，哀帝時察孝廉。東郡索盧放以尚書教授千餘人，更始時、以敢言顯名。（見獨行傳。）趙翼陔餘業考有「兩漢時受學者皆赴京師」條，謂：「及東漢中業以後，學成而歸者各教授門徒，每一宿儒，門下著錄者至千百人，由是學遍天下。」今以劉茂、劉昆、窪丹、索盧放之事觀之，可知民間學風，自西漢哀、平下迄王莽時已大盛，光武、明、章亦自受此等風氣之薰染也。其它又如范升、鄭興、（從劉歆讓講正左氏大義。）陳元、（父欽為王莽左氏師。）賈逵、（父徽從劉歆受左氏春秋。鄭、賈學行數百年，為諸儒宗。）杜林、（從張竦受學。）衛宏，（從謝曼卿受毛詩。）此等皆東漢初年大儒，皆成學在王莽世。</p>
<p class="calibre5">三、博士弟子額之日益增添。</p>
<p class="calibre5">博士弟子武帝初設僅五十人；昭帝時百人；宣帝末二百人；元帝好儒，增至千人；成帝末至三千人，歲餘複如故。王莽秉政，奏起明堂、辟雍、靈台，為學者築舍萬區。五經博士領弟子員三百六十人，六經三十博士，弟子一萬八百人，主事高弟侍講各二十四人。學士同舍，行無遠近皆隨簷，雨不塗足，暑不暴首。</p>
<p class="calibre5">而尤要者則在當時之地方察舉以及公府征辟制。</p>
<h3 id="sigil_toc_id_63" class="calibre8">二　東漢之察舉與征辟制度</h3>
<p class="calibre5">地方察舉與公府征辟，為東漢士人入仕之兩途。此兩制皆起於西漢。</p>
<p class="calibre5">兩漢的察舉制，大體可分為在先的「賢良」與後起的「孝廉」兩大項。</p>
<p class="calibre5">漢廷每詔舉「賢良方正、能直言極諫」之士，簡稱則曰「賢良」。其制初意，似仿戰國招賢，於世胄貲選外別開一格。高帝十一年詔「賢士大夫有肯從我遊者，吾能尊顯之」，卽此詔最先之濫觴也。文帝十五年始親策試。此制無一定之斯限，所舉大抵為現任官，漢士頗慕應其選，一時號得人，如晁錯、董仲舒、嚴助、公孫弘，皆賢良也。漢詔又有舉「明當世之務、習先聖之術」、武元光五年。「茂材異等可為將相及使絕域者」、元封五年。「文學高第」、昭始元五年。「明陰陽災異者」、元初元三年。「可充博士位者」、成陽朔二年。「勇猛知兵法者」元延元年。等，皆可與「賢良」歸入一類，皆為朝廷特意延訪此類人才也。「孝廉」為孝子廉吏之簡稱，武帝元光元年，初令郡國舉孝廉各一人，是為漢室令舉孝廉之始。元朔元年詔：「朕深詔執事，舉孝，今或至闔郡而不薦一人，是化不下究，其議不舉者罪。」可見舉孝、興廉，系屬兩事。乃由朝廷設意獎進此項風氣，與延訪人才諮詢政事之意各別。宣帝地節三年詔：「朕既並舉賢良方正，而俗化闕焉，其令郡國舉孝弟有行義者各一人」，亦可證此議。其先文帝十二年，已詔：「孝悌、力田、廉吏，朕甚嘉此。今萬家之縣，云無應令，豈實人情？」於「孝廉」外複有「力田」一項。是年文十二年。並詔以戶口率置三老、孝悌、力田常員。蓋「孝廉」出於鄉官小吏，非有才學，恐不足以應天子之詔，故郡縣率不樂舉，而求應此選者亦少。宣帝黃龍元年詔：「舉廉吏，誠欲得其真，吏六百石，位大夫，毋得舉。」可見漢廷意在獎進小吏，而郡國乃以大吏充數。而當時舉廉吏若已成例事，亦可於此詔中體味得之。</p>
<p class="calibre5">至東漢初，則「茂材」、「孝廉」定為歲舉。</p>
<p class="calibre5">光武建武十二年，詔三公舉茂材各一人，廉吏各二人。光祿歲舉茂材四行一曰德行高妙，志節淸白。二曰經明行修，能任博士。三曰明曉法律，足以決疑，能案草覆問，才任禦史。四曰剛毅多略，遭事不惑，明足照奸，勇足決斷，才任三輔令。各一人，察廉吏三人。中二千石歲察廉吏各一人。廷尉、大司農各二人。將兵將軍歲察廉吏各二人。監察禦史、司隸、州牧歲舉茂材各一人。按：詔中無孝，惟明帝時樊鰷上疏，已有「郡國舉孝簾，率取年少能報恩者」之語，則似孝、廉並舉，成為例事，明帝時已然。</p>
<p class="calibre5">循至歲以百數。</p>
<p class="calibre5">章帝建初元年詔：「刺史守相，不明真偽，茂材孝廉，歲以百數。」二年：「陳事者多言郡國貢舉率非功次。」則知其時郡國察舉，頗已多弊。</p>
<p class="calibre5">嗣後「孝廉」遂為察舉惟一專案，遂至勒為定額。</p>
<p class="calibre5">和帝時，大郡口五、六十萬舉孝廉二人，小郡口二十萬並有蠻夷者亦舉二人。帝以為小均，丁鴻、劉方上言，「郡國率二十萬口歲舉孝廉一人，本為孝子、廉吏，此則「孝廉」特為貢舉之一目矣。四十萬二人，上至百二十萬六人，不滿二十萬，二歲一人，不滿十萬，三歲一人。」</p>
<p class="calibre5">又繼之以限年，並別標行能，加以考試。</p>
<p class="calibre5">順帝陽嘉元年，初令郡國舉孝廉，「限年四十以上，諸生通章句，文吏能箋奏，乃得應選，其有茂才異行，不拘年齒。」按：至是則儒生、文吏、茂材、異行全與孝廉混並不分矣。又諸生試家法，文吏課箋奏，則變薦舉為課試，與舉孝興廉原意全遠矣。蓋其先以茂材異能訪入才，以孝子廉吏獎風俗。及孝廉漸成例舉，郎官雖無員，亦自有限，郡國各舉孝廉一人，歲已二百許人。自是孝廉獨行，諸科漸廢。又社會文風日開，郡縣吏亦多彬彬儒雅，雖孝廉之選，其實無異於茂材，人競趨之，惟求出路耳，不問其為孝廉、茂材也。遂至有請托舞弊，而朝廷亦以種種條件限之，亦惟求人才耳，不限於得孝廉也。限年之議始自尚書左雄，雖與舉孝興廉原意不合，亦整頓選法之不獲已也。</p>
<p class="calibre5">逐步漸近於後世之科舉。</p>
<p class="calibre5">當時反對者有黃瓊、胡廣、崔瑗等。然雄在尚書，天下不敢妄選，十餘年間號為得人。其後黃瓊為尚書令，以前左雄所上孝廉之選，專用「儒學」、「文吏」，於取士之義猶有所遺，乃奏增「孝悌」及「能從政者」為四科。至是則前漢賢良、孝廉兩專案，已同歸入歲舉中，而不過統以「孝廉」目之而已。</p>
<p class="calibre5">此項制度之演進，一面使布衣下吏皆有政治上的出路，可以獎拔人才，鼓舞風氣；一面使全國各郡縣常得平均參加中央政局，對大一統政府之維繫，尤為有效。而更要的，則在朝廷用人，漸漸走上一個客觀的標準，使政府性質確然超出乎王室私關係之上而獨立。</p>
<p class="calibre5">與察舉制相輔並行的尚有征辟制。</p>
<p class="calibre5">兩漢二千石長吏皆可以自辟曹掾，而東漢公卿尤以辟士為高。</p>
<p class="calibre5">選舉多循資格，辟召則每以高才重名躐等而升，故當時尤以辟召為榮。崔實政論北堂書鈔六十八引。謂：「三府掾屬，位卑職重，及其取官，又多超卓，或期月而長州郡，或數年而至公卿。」崔語止此。於是名士養望，有被命不遽出，至五府俱辟如黃瓊，四府並命如陳紀者。以外戚秉權者曰大將軍，以老臣錄尚書者為太傅，並外朝三公稱四府、五府。</p>
<p class="calibre5">亦有朝廷聞高名，直接辟召。</p>
<p class="calibre5">如樊英被征初至，「朝廷設壇席，待若神明。」李固語。陳寔少從樊英遊。官僅太邱長，家居後，朝廷每三公缺，議者多歸之。太尉楊賜、司徒陳耽，每以寔未登大位而身先之自愧。鄭康成公車征為大司農，給安車一乘，所過長吏送迎。董卓征荀爽，初拜平原相；途次又拜光祿勳；視事三日，策拜司空。自布衣至三公，凡九十五日。</p>
<p class="calibre5">此等制度，使在野的聲名，隱然有以淩駕於在朝的爵位之上，而政府亦得挾此自重，以與王室相頡頑。</p>
<p class="calibre5">在太乎冶安之世，而有此等情形者，惟東漢及兩宋為然。戰國列強紛爭，事當別論。秦漢創建大一統政府以下，王室高高在上，民眾遠隔在野，封建世臣之勢力取消，民間起布衣為公卿，朝進暮退；所由得與數百年遞襌之王室為抗衡者，魏晉南北朝以迄隋唐為門第，東漢、兩宋為士風，元、明、淸三代，皆汲宋儒遺脈，而所得淺深不同。</p>
<p class="calibre5">自有此項制度之存在，而士人在政治上遂能佔有其地位。</p>
<h3 id="sigil_toc_id_64" class="calibre8">三　太學淸議</h3>
<p class="calibre5">士人在政治、社會上勢力之表現，最先則為一種「淸議」。</p>
<p class="calibre5">此種淸議之力量，影響及於郡國之察舉與中央之征辟，隱隱操握到士人進退之標準。</p>
<p class="calibre5">東漢自光武、明、章，雖云崇獎儒業，然光武勤治，明帝好吏事，風聲相勸，俗頗苛刻。明帝永平七年，以東海相宗均為尚書令，均謂人曰：「國家喜文法廉吏，以為足以止奸，然文吏習為欺謾，廉吏淸在一己，無益百姓流亡，盜賊為害也。均欲叩頭爭之，時未可改也。久將自苦之，乃可言耳。」章帝時，陳寵上疏，建初元年。主改前世苛俗。第五倫上疏，建初二年。亦謂光武「承王莽後，加嚴猛為政，因以成俗，是以郡國所舉，多辦職俗吏，不應寬博之選」。王充論衡亦極辨世俗常高「文吏」，賤下「儒生」之非。程材篇。稍後郡國察舉，淅移趨向。言事者謂郡國貢舉不以功次，功次卽朝廷法令標準也。養虛名者名卽社會淸議之所歸許也。累進，故守職者益懈，而吏事陵遲。韋彪議曰：「國以賢為本，賢以孝為行。按：彪傳謂其「孝行純至，父母卒，哀毀三年不出廬寢。建武末，舉孝廉」。彼謂「賢以孝為行」，直將西漢求賢一路并入獎孝之中，東漢「孝廉」獨盛，「賢良」浙廢，亦此等議論有以助成之也。忠孝之人，治心近厚；鍛煉之吏，治心近薄。故士雖不磨吏職，有行美材高者，不可純以閥閱取。」史記：「明其等曰閥，積日曰閱。」閥閱卽吏治成績也。韋彪此事在建初七年。自是以往，東漢士風，競以名行相高，而郡國之察舉，中央之征辟，亦隨一時淸議為轉移，直至東漢末葉，此風弗衰。</p>
<p class="calibre5">而淸議勢力之成熟，尤其由於太學生之羣聚京師。</p>
<p class="calibre5">東漢自明帝雖宏獎儒教，然至安帝而儒風寖衰。其時博士倚席不講，朋徒相視怠玩，學舍頹敝。順帝更修黌舍，凡所造構二百四十房，一千八百五十室，至桓帝時太學生三萬人。然漢武立五經博士，本為通經致用。至宣帝時，博士之學已漸流於「章句」。漢初治經，有「訓詁」，而無「章句」，學者常兼通，務求大義。「章句」之興，始於小夏侯（建）尚書。自有章句，乃有分經專治之「家法」。家法之起已晚，若早各恪守家法，則歐陽尚書之傳統下何來有大、小夏侯？至東漢而益甚，此即所謂今文學「家法」也。西漢所謂「古文」，如史記言「詩書古文」之類，蓋通指五經，以別於後起之「百家言」，故謂之「古文」，其意猶云「舊書」也。劉飲爭立古文尚書、毛詩、左傳、逸禮諸經，移書讓太常博士，曰：「其為古文舊書，皆有征驗。」此亦爭其同，非故翹其異。正以非古文舊書，（即為後起「百家言」。）即不得在朝廷立博土。故劉歆言此諸書亦皆古文可征驗也。迨王莽敗，光武興，劉歆所爭立諸經仍罷博士不立，於是乃指遵朝廷功令守博士家法者（即當時所立十四博士）為「今學」，而以自相傳習、兼治未立博士諸經者（即劉歆所爭諸種）為「古學」。故今學皆有「家法」，守朝廷博士章句，古學則多云「不守章句」也。此兩漢「今、古學」真分別，淸儒張惶其說而多誤。章句繁瑣比傳，殊不足以饜賢俊之望，故博士至於倚席不講，學者或自遍謁名師，會通羣經，治求大義，如馬融、鄭玄輩，則所謂「古文家」也。「古文家」之為學，大體上欲複反宣帝以前舊門路，即務兼通、求大義是也。馬、鄭則再從此工夫下創為新章句，以簡當易舊章句之繁瑣比傳。然大多數居京師，目系世事之黑暗污濁，轉移其興趣於政治、社會實際問題，放言高論，則為淸議。</p>
<p class="calibre5">此輩太學生與朝廷大臣聲氣相通。</p>
<p class="calibre5">桓帝時，太學諸生三萬餘人，而郭林宗、賈偉節為其冠，並與李膺、陳蕃、王暢更相褒重。學中語曰：「天下模揩李元禮，膺。不畏強禦陳仲舉，蕃。無不俊秀王叔茂。暢。」按：東漢行察舉、征辟之制，故重人倫品鑒，如「天下楷模」、「不畏強禦」等語，皆襲當時品藻人物之格套也。</p>
<p class="calibre5">其言論意氣，往往足以轉移實際政治之推移。</p>
<p class="calibre5">苻融遊太學，師事少府李膺。膺夙性高簡，得通謁者稱為「登龍門」。膺每見融，輒絕他賓客，聽其言論。融幅巾袖，談辭如雲，膺每捧手歎息。郭林宗始入京師，時人莫識，融介於李膺，由是知名。按：史亦稱林宗：「善談論，美音制。」既尚人物品藻，又學者羣集，不亊編簡，則必因而尚談論。既尚談論，必牽連及於考究談吐之音節，又牽連而及於體貌之修飾。如李固，已見識為「胡粉飾貌，搔頭弄姿，盤旋俯仰，從容冶步」為後來曹植、何晏輩之先聳。如是則譏評政俗之淸議失敗後，極易轉而為玄虛之淸談。蓋一為積極，一為消極，其它全相似也。如孔融父孔公緒，即以「淸談高論，噓枯吹生」見稱。（鄭太傳。）而青州剌史焦和，亦見稱為「能淸談」。（臧洪傳。）其它如馬融、崔璦之徒，亦開魏晉王衍一流之奢風。大抵三國以下人物風流，全已於東漢啟之。其時漢中晉文經、梁國黃子艾，並恃才智，臥詑養疾，洛中士大夫，承聲坐門，猶不得見。三公辟召，輒以詢訪，隨其臧否以為予奪。融到太學，並見李膺，曰：「二子行業無聞，特宜察焉。」膺然之。二人自是名論漸衰，賓徒稍省，旬日之間，慚歎逃去。今按：苻融、郭泰之與晉、黃兩人，雖智愚、賢不肖有別，其以名士傾動天下，上足以與朝廷之祿位相抗衡，則一也。大抵東漢至桓、靈之際，朝廷祿位已不如處七虛聲，社舍重心在下不在上，此亦自秦統一以來世運一大轉變也。</p>
<p class="calibre5">朝廷有大議，例亦得預。</p>
<p class="calibre5">桓帝時，永壽三年。或言改鑄大錢，事下四府郡僚，及太學能言之士，劉陶議云云。是其時太學生得與議朝政，乃與前漢博士同。</p>
<p class="calibre5">因此淸議在當時政治下有其不可侮之勢力，從此促成黨錮之獄。</p>
<h3 id="sigil_toc_id_65" class="calibre8">四　黨錮之獄</h3>
<p class="calibre5">黨錮由於朝士與宦官之衝突，而在黨錮獄以前，朝士與外戚衝突早已迴圈發生過好幾次。</p>
<p class="calibre5">外戚依附於王室，外朝士人地位不親接，正議徒招禍殃。往往一帝即位，必袒外戚誅鋤朝士。逮朝士喪氣，外戚益橫，而舊帝崩，新帝立，與舊帝之外戚關係轉疏，乃自謀之宦官。此幾為東漢前半段政治上一種迴圈狀態。如和帝時有郅壽、樂恢、皆以疏彈竇憲致死。袁安、任隗、韓棱、丁鴻、何敞、張酺。皆以劾竇氏得罪。惟班固、傅毅党竇氏。安帝時有杜根、以上書請鄧太后還政，盛以縑囊，於殿上撲殺，載出城外得蘇，逃為宜城山中酒家保。積十五年、後鄧氏廢，杜根始起用。楊震、翟酺、陳忠。皆諫楊氏擅權，不納，楊震為之自殺。順帝時有張綱、朱穆、皇甫規、皆諫梁氏擅權。陳蕃、延篤。以殺梁冀賓客遷免。惟馬融為冀作表，崔瑗亦党冀。此等皆不畏強禦，耿耿忠直，以正氣大義與黑喑勢力相鬥爭，雖屢受摧挫，然士人勢力之逐步成長，實胥賴之，當時士大夫自有一段不可磨滅之精神，亦不可純由外面事態說之也。</p>
<p class="calibre5">及宦官勢盛，朝士爭彈物件，乃始轉向。</p>
<p class="calibre5">順帝時，孫程等徙遠縣，司徒掾周舉謂司徒朱倀：「朝廷非程等豈立？如道路夭折，使上有殺功臣議」，倀遂諫止之。時稱「五經縱橫周宣光」，周亦名儒。自此以前，朝士尚有袒宦官者。及梁冀敗，宦官勢盛，朝士鋒芒，乃轉向宦官。</p>
<p class="calibre5">惟東漢宦官勢力，不僅盤踞內廷，其子弟親黨布散州郡，亦得夤緣察舉，進身仕宦。李固順帝陽嘉初對：「詔書禁侍中、尚書中臣子弟，不得為吏察孝廉，以其秉威權，容請托故也。而中常侍在日月之側，聲勢振天下，子弟祿仕，曾無限極。雖外托謙默，不幹州郡，而諂偽之徒，望風進舉。」</p>
<p class="calibre5">從此遞相擎引，根枝纏結，日益繁滋。故士族淸流與宦人衝突，不限於中央而遍及州郡。</p>
<p class="calibre5">如濟北相滕延，捕殺侯覽、段珪賓客，征詣廷尉免。左悺兄滕為河東太守，皮氏長趙岐即棄官歸。唐衡兄珪為京兆尹，將岐家屬宗親陷以重法盡殺之，岐逃難四方。此均在桓帝延熹三年。</p>
<p class="calibre5">而中朝、外朝之別，又使宦官與外戚同樣得蔭附王室，為外朝權法所不及。</p>
<p class="calibre5">太尉楊秉奏誅侯參，覽兄。並奏免覽官。書奏，尚書召對秉掾屬，詰之曰：「設官分職，各有司存，三公統外，禦史察內；今越奏近官，經典、漢制，何所依據？」秉以「申屠嘉召詰鄧通」為對，桓帝不得已，為免覽官。然此乃西漢文帝時故事，東漢自光武改制，公府外職，固不得問內廷事，帝自為優容也。又按：楊秉此次劾奏宦官仕人及子弟為外官貪淫者，刺史、郡守以下凡五十餘人，或死或免。可見當時宦官之惡遍天下矣。</p>
<p class="calibre5">因此宦官之勢，乃非外朝士人之力所能摧陷廓淸，名士不得不內結外戚，如陳蕃之與竇武，袁紹之與何進。而外戚到底亦為一種腐敗的因襲體，名士遂終與之兩敗。</p>
<p class="calibre5">竇武傳謂武：「在位，多辟名士，淸身疾惡，禮賂不通，妻子衣食裁足，得兩宮賞賜，悉散與太學諸生。」此特見竇武之與名士相結納耳。而陳蕃傳則記王甫讓蕃語，謂，「先帝桓。新棄天下，山陵未成，竇武何功，兄弟父子，一門三侯。又多取掖庭宮人，作樂飲宴。旬月之間，貲財億計。公為棟樑，枉撓阿黨。」此可見竇家仍不脫外戚腐敗氣味。恐所言非盡無據。陳薦處士徐稚、姜弘、李曇、魏桓，皆不至。韋之言曰：「後宮千數，其可損乎？廄馬萬匹，其可減乎？左右權豪，其可去乎？」是其時王室腐敗已極，固非朝士所能彌縫。至何進不可依恃，更屬一時共知。</p>
<p class="calibre5">且名士對付宦官，態度亦自有過激處。</p>
<p class="calibre5">桓帝延熹八年，李膺複拜司隸校尉。中常侍張讓弟朔，為野王令，貪殘，畏罪，逃匿讓家合柱中。膺率吏破柱取朔殺之。桓帝詰以不先請便加誅之意，此下遂有第一次之黨錮獄。事在延熹九年，張成以方技交通宦官，推占有赦令，教其子殺人，果遇赦，李膺竟殺之。成弟子牢脩誣告膺養太學遊士，交結生徒，誹訕朝廷。此兩事一則未請先誅、一則遇赦仍殺，於膺皆不為無失之過激也。此為宦官與名±直接衝突之頭銳化。蓋至此名士已成團體，與以前零零碎碎出頭反對外戚者不同。而宦官亦借部黨之名，部党始於甘陵南、北部。桓帝師甘陵周福為尚書，而同郡河南尹房植有名當朝，郷人為之謠曰：「天下規矩房伯武，因師獲印周仲進。」二家賓客互相譏揣，各樹朋徒，由是甘陵有南、北部、而黨人之議自此始。牽連逮捕至二百餘人。翌年，以竇武等表請赦歸，猶禁錮終身。靈帝即位，竇武、陳蕃謀殺宦官不成，此為外戚與名士同謀宦官之第一次。轉為曹節、王甫所殺。事在建寧元年，去第一次黨錮獄三年。翌年，建寧二年。遂有第二次黨錮之獄。事始山陽東部督郵張儉，舉劾中常侍侯覽，上書，為覽遮截，卒不得上。儉行部逢覽母，呵不避路，競使吏卒收殺之，追擒覽家屬、賓客，死者百餘人，皆僵屍道路；伐其園宅，雞犬無狳。張儉此事更為非理。靈帝以儉郡吏，不先請擅殺無辜，詔收儉。儉亡命，逃竄，所經歷皆伏誅。遂並捕前党李膺、杜密、範滂等百餘人，皆死獄中，附從者錮及五族。建寧四年，又捕太學諸生千餘人，并詔党人門生故吏、父兄子弟在位者，皆免官禁錮。直至黃巾賊起，始得赦。在中平元年。又五年，中平六年。何進與袁紹等謀盡誅宦官，而董卓人京。此為外戚與名士同謀宦官之第二次，而漢亦亡矣。</p>
<p class="calibre5">而漢代上下用法，本亦有過酷之弊。</p>
<p class="calibre5">漢襲秦舊，用法太嚴，以殊死為輕典，獄吏以深竟黨與為能事。西漢時，義縱為定襄太守，獄中重罪二百餘人，及賓客、昆弟私入相視者，亦二百餘人，縱一切捕鞫，曰「為死罪解脫」，是日皆報殺，四百餘人。此雖極端之例，可見漢代刑法之一斑矣。故成瑨為南陽太守，宛富賈張汎倚恃後宮中官之勢，功曹岑晊等勸瑨收捕。既而遇赦，瑨竟誅之，并收其宗族、賓客，殺二百餘人，後乃奏聞。此較之張儉之誅侯覽一家，同為慘酷非人道。在當時不自知也。在名士正義一面者如此，在宦官惡勢力一面者可想。故張儉亡命所經歷，伏重誅者數十家，至於宗親殲殄，郡縣殘破。西漢亦每輕用族誅，如晁錯、主父偃、郭解諸人皆是。雙方相激相蕩，皆受用法不平之禍也。又按：東漢刑訊之酷，亦可駭人。獨行傳載楚王英坐反誅，其所疏天下名士，有會稽太守尹興，乃征詣廷尉獄。其門下掾陸續、主簿梁宏、功曹史駟勳，及掾吏五百餘人，詣洛陽詔獄就拷。諸吏不堪楚痛，死者大半。惟續、宏、勳拷掠五毒，肌肉消爛，終無異辭。又，戴就仕郡倉曹掾，刺史歐陽參奏太守成公浮臧罪。遺部從事按之，收就於錢塘縣獄，幽囚拷掠，五毒慘至。又燒斧使就挾於肘腋。每上彭考，肉焦毀墮地，掇而食之。又令臥覆船下，以馬矢薰之，一夜二日不死。又複燒地，以大針刺指爪中，使以把土，爪悉墮落。迄明公浮之誣，乃舍之。崔寔政論猶病漢治之寬，豈為知病者？其後曹操父子頗欲以法治革漢弊，竟不永祚。及東晉以下，刑典始寬。就唐、宋言，則唐重而宋輕，大體視士權之消長為進退。</p>
<p class="calibre5">積此數因，造成慘毒的黨錮之禍，「人之云亡，邦國殄瘁」，黑暗腐敗的漢王室，終於傾覆，依附於王室的外戚與宦官，亦同歸於盡。而名士勢力到底還可存在，便成此後之門第。大一統政府不能再建，因無共戴之王室。遂成士族多頭之局面。</p>
<h3 id="sigil_toc_id_66" class="calibre8">五　門第之造成</h3>
<p class="calibre5">士人在政治社會上勢力之表現，「淸議」之外，更要的則為「門第」。</p>
<p class="calibre5">門第在東漢時已漸形成。</p>
<p class="calibre5">第一是因學術環境之不普遍，學術授受有限，往往限於少數私家，而有所謂「累世經學」。</p>
<p class="calibre5">其最著者莫如孔子一家之後，自伯魚、子思以下，再五世孔順為魏相。順子鮒，為陳涉博士。鮒弟子襄，漢惠時博士，為長沙太傅。襄孫武及安國。武子延年。安國、延年皆武帝時博士；安國至臨淮太守。延年子霸，昭帝時博士，宣帝時為大中大夫。霸子光，曆成、哀、平三帝，官至禦史大夬、丞相。自霸至七世孫昱，卿相牧守五十三人，列侯七人。安國後亦世傳古文尚書、毛詩有名。其次西漢大儒伏生，世傳經學，曆兩漢四百年。詳東漢伏湛傳。又次如東漢桓氏，自桓榮以下，一家三代為五帝師。榮授明帝，郁授章、和，焉授安、順，又焉兄孫彬，亦有名。</p>
<p class="calibre5">經學既為入仕之條件，於是又有所謂「累世公卿」。</p>
<p class="calibre5">累世公卿亦始西漢。如韋、平再世宰相，韋賢、玄成，父子相宣、元。平當、平宴，亦父子相繼。于氏為兩世三公，父定國為丞相，其子永為御史大夫。時為僅事。東漢則有四世三公者為楊氏，楊震為太尉，子秉、子賜（司徒）、子彪凡四世皆為三公。又四世五公者為袁氏，袁安為司空，又為司徒，子敞及京，京子湯，湯子逢，逢弟隗，四世五公，比楊氏更多一公。氏族之盛，西漢較之蔑如矣。</p>
<p class="calibre5">「累世經學」與「累世公卿」，便造成士族傳襲的勢力，積久遂成門第。</p>
<p class="calibre5">門第造成之另一原因，則由於察舉制度之舞弊。</p>
<p class="calibre5">地方察舉權任太守，無客觀的標準，因此亦於營私。一面是權門請托，一面是故舊報恩。兩者遞為因果，使天下仕途，漸漸走入一個特殊階級的手裡去。</p>
<p class="calibre5">明帝中元二年詔，已云：「選舉不實，權門請托。」樊鯈上言，則謂：「郡國舉孝廉，率取年少能報恩者。耆宿大賢，多見棄廢。」順帝時，河南尹田歆謂：「今當舉六孝廉，多得貴戚書命，不宜相違。欲自用一名士，以報國家。」遂舉种暠。風俗通記南陽五世公為廣漢太守，與司徒長史段遼叔同歲。遼叔大子名舊，小子髡，到謂郡吏曰：「太守與遼叔同歲，幸來臨郡，當舉其子。如得至後歲，貫魚之次，敬不有違。」主簿柳對曰：「舊不如髡。」世公厲聲曰：「丈夫相臨，兒女尚欲舉之，何謂高下之間」竟舉舊。世公轉南陽，與東萊太守蔡伯起同歲，欲舉其子，伯起自乞子瓚尚弱，第琰幸已成人。是歲舉琰，明年複舉瓚。瓚十四未可見眾，常稱病，到十八始出治劇平春長，上書：「臣甫弱冠，未任宰禦，乞留宿衛。」尚書劾奏：「增年受選，減年避劇，請免瓚官。」此一事尤可見當時察舉情況也。</p>
<p class="calibre5">及門第勢力已成，遂變成變相的貴族。自東漢統一政府傾覆，遂變成變相之封建。長期的分崩離析，而中國史開始走上衰運。</p>
<h3 id="sigil_toc_id_67" class="calibre8">六　東漢士族之風尙</h3>
<p class="calibre5">東漢士大夫風習，為後世所推美。他們實有盡多優點。但細為分析，似乎東漢士大夫常見的幾許美德高行，不外如下列，其間都和當時的察舉制度有關係。</p>
<p class="calibre5">一、久喪。此為孝行。西漢重孝，尚少行三年喪者。東漢則「謂他人父」，對舉主、故將亦多行孝三年，而父母之喪有加倍服孝者。</p>
<p class="calibre5">三年之喪，自西漢中葉始漸推行。公孫弘後母卒，服喪三年。哀帝時，河間王良喪太后三年，為宗室儀錶，益封萬戶。原渉父死，行喪塚廬三年，由是顯名京師。薛宣後母死，弟修為臨淄令，去官持服。宣為丞相，謂弟：「三年服少能行者。」兄弟相駁，修遂竟服。綏和二年，詔博士弟子父母死，予寧三年。平帝時，王莽令吏六百石以上皆服喪三年。見此制始重，已在西漢末年。東漢則行喪三年為常事，甚有加倍服喪者。光武子東海王臻，喪母服闋，又追念喪父時幼小，哀禮有闕，乃重行喪制。袁紹母死去官，三年禮畢，追感幼孤，又行父喪。甚至有行服二十餘年者。青州民趙宣，葬親不閉埏隧，居其中，行服二十餘年，郷裡稱孝；然五子皆服中生，陳蕃致其罪。孔融殺父死墓哭不哀者。其變乃有阮藉臨喪食肉，上與戴良同風。（見範書逸民溥。）</p>
<p class="calibre5">二、讓爵。父有髙爵，長子應襲，逃避不受，以讓其弟。</p>
<p class="calibre5">此亦始始西漢，韋賢卒，子玄成讓爵於庶兄弘。宣帝高其節，許之。東漢更多見。如鄧彪、劉愷、桓郁、丁鴻、郭賀、徐衡，皆是。蓋時重孝廉，讓爵、推財，則孝與廉兼盡矣，故人爭慕為之。然讓者固髙，受者斯卑。臨深為峻，以人之汙，形己之潔，實非平道。范蔚宗丁鴻傳逾已識之。</p>
<p class="calibre5">三、推財。兄弟異財析居，推多取少。讓爵、推財，同為推孝以及弟也。</p>
<p class="calibre5">其人如薛包、建光（安）中，征拜侍中，稱疾，賜告歸，蓋恬退人也。李充。家貧，兄弟六人，同食遞衣。妻曰：「有私財，願思分異。」充偽酬曰：「如欲別居，當醞酒具會。」婦信充，置酒宴客。充乃跪白母，遺斥其妻。延平（殤）時，詔舉隱士大懦，務取高行，以勸後進，特徵為博士。充以異析為不義，何不開譬其妻？妻設不淑，亦小當偽許，借斥妻而博高名，似非中和之道。而故相反者有許武。太守第五倫舉為孝廉。武以二弟晏、普末顯，欲令成名，於是分財三分，自取肥田廣宅、奴婢強者，二弟所得悉劣少。鄉人皆稱弟克讓，晏等以此並得選舉。武乃會宗親，泣白其事，所理產增三倍，悉以推二弟。今按：許武之為弟謀，賢矣；然當時自為謀而推財讓產者當亦不乏也。</p>
<p class="calibre5">四、避聘。避聘不就，以讓親屬，則與讓爵、推財，迹異心同。</p>
<p class="calibre5">如劉矩、以叔父叔遼未得仕進，遂絕州郡之命。太尉朱寵、太傅桓焉嘉其志義，叔遼以此為諸公所辭，拜議郎；矩乃舉孝廉。魯恭，亦憐弟丕小，欲先就其名，讬疾不仕，郡數以禮請，謝不肯應。皆與讓爵、推財，迹異心同也。至其他卻聘為高者，不勝具舉。</p>
<p class="calibre5">五、報仇。家庭有仇怨，奮身圖報，此亦孝弟之激發也。</p>
<p class="calibre5">其事如崔瑗、兄為人害，手刃報仇，亡去。魏朗、兄為人害，朗白日操刀，殺其人於縣中。蘇不韋父謙為司隸校尉李暠按罪死獄中。不韋與賓客掘地道至暠寢室，值暠如廁，殺其妾與子；又疾馳至暠父墓，掘得其父頭以祭父。等。古者刑不上大夫，故貴族階級相互有隙，不得直於法庭，則以私鬥決之。墨家非禮亦非鬥，儒家重禮故不非鬥，故荀子謂：「狗、彘尚有鬥。」然至秦漢以下，自可訴於官，不理於官而輒自仇殺，此為慕古而失其意矣。</p>
<p class="calibre5">六、借交報仇。朋友有仇怨，亦許身代報，此推已孝弟以及人也。</p>
<p class="calibre5">其事如何容、友有父仇未報，將死，泣訴於容，容即為復仇，以頭祭其父墓。郅惲惲友父仇未報，病將死，對惲欷歔。惲將賓客殺其人。以頭示友；友見而氣絕。等。禮有之：「父母存，不許友以死」，則父母而亡，固可以死許友。以死許友，即指借交報仇也。</p>
<p class="calibre5">七、報恩。此皆故吏對舉主，弟子對業師，移孝作忠，亦家庭道德之推擴也。此又分兩類。</p>
<p class="calibre5"><span class="calibre1">（一）急難舉主、業師有患難，挺身護救。</span></p>
<p class="calibre5">其事如李固弟子郭亮、固被戮，亮負斧鑕上書，請收固屍。杜喬故掾楊匡、喬被戮、匡守護其屍不去。第五種門下掾孫斌、種劾宦官單超兄子匡，坐徒朔方，朔方太守董援，乃超外孫。斌知種往必遇害，格殺送吏，與種俱逃。劉瓆郡吏王充，瓆考殺小黃門趙津，下獄死。充為瓆郡吏，送喪運，終畢三年乃歸。劉君吏公孫瓚；詳下。而廉范之於鄧融，尤為壯烈。隴西太守鄧融，在職不稱，廉范為功曹，知其必獲罪，乃謝去；融甚望之。範改姓名，求為廷尉卒。無何，融果征下獄，范衛侍異常，融曰：「卿何類我功曹？」範曰：「君誤耳，非也。」融系出困病，範隨養視；及死，終不自言，身將車送喪至南陽，莽畢而去。今按：廉范尚在東漢早年。又前如沛人趙孝、彭城人劉平、北海淳於人淳於恭，此等皆在王莽時，信古而陷於愚，勵誠而幾於偽，正與王莽上下相應。此等立節敦行之風，蓋自王莽世已然，並不為受光武提俱。光武實亦自受當時風氣之影響也。自此演而愈烈，如廉範事僅難能，然終似非正辦。</p>
<p class="calibre5"><span class="calibre1">（二）服喪舉主、故將死，為之服喪。</span></p>
<p class="calibre5">如李恂、樂恢為郡將，荀爽為舉主，袁逢舉爽，不應。逢卒，為服喪三年。侯苞、馮胄為業師等。並有棄官行喪者。如吳匡、風俗通：「弘農太守吳匡，為黃瓊所舉。班詔勸耕，道聞瓊薨，即發喪制服，上病，還府。論之曰：『剖符守境，勸民耕桑，肆省寃疑，和解仇怨，國之大亊；而猥顧私恩，若宮車晏駕，何以過茲？論者不察，而歸之厚。』」若此類者非一。傅燮、桓典等。又崔寔以期喪去官。荀攸祖父曇卒，故吏求守墓，推問乃殺人亡命。</p>
<p class="calibre5">八、淸節。一介不取，准財與人。東漢重廉吏，社會亦尚廉節。</p>
<p class="calibre5">如廉范、父客死於蜀，範年十五，人蜀迎喪。其父故吏太守張目資送，不受；船觸石破沒幾死，穆追送前資，竟不受。范家入蜀，以良田百餘頃屬故吏毛仲：范歸，仲子奉仲遺命以田歸範。范以物無常主，在人即有，悉推田與之。今按：范自守甚高，然推田與毛，似屬矯情，並非愛人以德也。肅宗崩，範奔赴。廬江郡掾嚴麟奉章吊國，乘小車，塗深馬死，不能自進。範命從騎下馬與之，不告而去。麟事畢，不知馬所歸，乃緣蹤訪之。或曰：「當是廉叔度。」麟即牽馬造門，謝而歸之。此見當時風尚已成，故人盡勉為而不自覺。種暠、父早亡，有財三千萬，暠以賑鄉里貧者，遂知名。范冉。受業於樊英、馬融。史稱：「好違時絕俗，為激詭之行。」看姊病，妹設食，冉留錢二百。此等良可詫笑。袁奉高不修異操而致名當時，為可貴矣。</p>
<p class="calibre5">其它高節異行不勝舉。大體論之，則東漢士風，亦自有其缺點：</p>
<p class="calibre5">一則在於過分看重道德。</p>
<p class="calibre5">道德自為人生不可缺少之要素，然亦只是人生中一端。過分看重，不免流弊。譬如健康，亦人生一要端，若其人惟一看重健康，即不免種種流弊也。過分看重道德之流弊，又可分兩端言之：一則道德乃人人普遍所應有，並非可以爭高鬥勝。道德乃起碼條件，非終極標準，人不應不道德，（此乃消極的嚴重性。）卻不能定要比人更道德。（積極的便成不自然性。）若專以道德來分別人高下，便造成社會上種種過高非常不近人情的行為，而其弊且導人入於虛偽。宋蘇軾謂：「上以孝取人，則勇者割股，怯者廬墓；上以廉取人，則弊車羸馬，惡衣菲食。」是也。二則道德乃事事各具的一種可循之軌轍。若做事太看重道德。便流於重形式虛名而忽略了內容與實際。將軍死綏，亦是一種道德。若過重道德，或只重道德，卽往往可以軍隊尚未徹底敗北，而早圖從容自殺，忘了最後的反鬥。漢士人名列黨錮，束手就縛，自覺心安理得，亦是同樣心理。</p>
<p class="calibre5">二則東漢士人的道德似嫌褊狹。</p>
<p class="calibre5">他們似乎只注重個人、家庭和朋友，而忽略了社會和國家。西漢儒生頌莽功德，要求漢室讓位，從君臣私人的友誼論為不道德，從對社會、國家全體論，未見其為不道德。卽如王莽、劉歆，後人皆以不道德目之，皆受東漢人影響也。「孝」與「廉」為東漢士人道德之大節目，然此二者全屬個人和家庭的，非國家和社會的。廉只是消極的。為吏不可不廉，不能僅廉而止。不孝、不廉固然不夠做人和從政的標準，然只是孝、廉，亦不夠得做人和從政的條件。</p>
<p class="calibre5">因東漢士人只看重形式的道德，不看重事實的效果，所以名士勢力日大，而終不能剷除宦官的惡勢力。及袁紹盡誅宦官，而事已潰爛，不可收拾。</p>
<p class="calibre5">因東漢只看重私人和家庭的道德，故王室傾覆後，再不能重建一共戴的中央，而走入魏晉以下之衰運。</p>
<p class="calibre5">然東漢士人正還有一種共遵的道德，有一種足令後世敬仰的精神，所以王室雖傾，天下雖亂，而他們到底做了中流砥柱，個別的保存了他們門第的勢力和地位。</p>
<h2 id="sigil_toc_id_68" class="calibre7">第十一章　統一政府之對外秦漢國力與對外形勢</h2>
<p class="calibre5">中國自秦漢統一，大體上版圖確定，民族摶成，中國史遂開始有其對外問題。以前只是中國內地華、夷雜處，部族相爭，不成為對外。</p>
<p class="calibre5">中國以民族之優秀，疆土之超越，使中國國力常卓然高出於四圍外族之上。因此中國史上對外之勝負、強弱，幾乎完全視國內政治為轉移。外患只是內政動亂所招致之一種事態。嚴格言之，只要國內政治有辦法，國外絕不足患。講述中國史上歷來之外患，毋寧應該多注意於國內之自身。</p>
<h3 id="sigil_toc_id_69" class="calibre8">一　兩漢國力之比較</h3>
<p class="calibre5">兩漢是中國史上第一次因統一而臻國力全盛之時期，但因種種關係，東漢國力已不如西漢。先就建都而論。</p>
<p class="calibre5">中國古史活動場面，大體上主要的在黃河流域。其西部上游武力較優，東部下游則文化、經濟較勝。此種形勢，自虞、夏、殷、周直到秦並六國皆然。</p>
<p class="calibre5">西漢承秦而都關中，長安為全國之頭目，東方的文化、經濟不斷向西輸送，使與西方武力相凝合，而接著再從長安向西北伸展。驅逐匈奴，開通西域。西漢的立國姿態，常是協調的、動的、進取的。</p>
<p class="calibre5">光武中興，關中殘破，因王莽末年乃至更始、赤眉的大騷擾。改都洛陽，從此東方的經濟、文化不免停滯，不再向西移動；中國國力以政治推動，則常向西北發展；由外寇強敵所在也；此如西漢與唐皆是。若社會自由進展，則常向東南，以氣候較佳，土壤較肥，又無強敵臨前；如東漢、宋、明皆是。而西方無力失其營衛，亦不免於轉弱。因而雖小小的西羌，竟成東漢西邊之大患。東、西兩方人口密度不調節，社會經濟易生動搖，正如在一端極熱、一端極冷的不調和空氣下激起了大旋風，東漢國運遂於東方的饑荒黃巾。與西方的變畔涼州的兵與董卓。兩種勢力沖蕩下斷送。東漢的立國姿態，可以說常是偏枯的、靜的、退守的。</p>
<p class="calibre5">此乃兩漢國力盛衰一總關鍵。</p>
<p class="calibre5">自秦以及西漢，都有大規模的向西移民。</p>
<p class="calibre5">秦徙東方大族十二萬戶於咸陽。漢高祖又徙楚昭、屈、景，齊田舊及燕、趙、韓、魏諸強族於關中。文帝聽晁錯謀移民實邊。武帝徙關東貧民於隴西、北地、西河、上郡，一次凡七十餘萬。</p>
<p class="calibre5">漢諸帝並有陵寢徙民的制度。</p>
<p class="calibre5">景帝五年作陽陵，募民徙陵，戶賜錢二十萬。武帝初置茂陵，賜徙者戶錢二十萬，田二頃。昭帝為母起雲陵，募徙者賜錢、田、宅。此僅徙民，不皆富人也。帝又徙三輔富人平陵，始專徙富人矣。宣帝募吏民貲百萬以上徙於昭帝平陵，以水衡錢為起第宅；宣帝自作杜陵，徙丞相下將軍、列侯、吏二千石貲百萬以上者，則為高官矣。元帝築壽陵，乃勿徙，曰：「今所為陵，勿置縣邑。」成帝為昌陵，又徙郡國豪傑貲五百萬以上者。哀帝作義陵，又詔勿徙。帝王厚葬固非美事，然漢都長安，屢移東方戶口實之，主父揠謂：「茂陵初立，天下豪傑兼并之家皆可徙茂陵，內實京師，外消奸猾」，此與秦徙東方大族用意正同。惟長安充實而後西北武功得繼纊發展，不如東漢一存邊警，即議棄并、涼，棄三輔。故前漢奪朔方，開西河，而匈奴、西域皆服；東漢視關陝如塞外，而羌禍遂日蔓延，東方食少而有黃巾，西邊多事而有董卓。此誠兩漢興亡一大關鍵也。</p>
<p class="calibre5">至東漢便不然。</p>
<p class="calibre5">東漢諸儒，對邊防空虛，亦屢有論奏。虞翊請三郡疏謂：「禹貢雍州之域，厥田上下，沃野千里，谷稼殷積。又有龜茲鹽池以為民利，水草豐美，土宜產牧。牛馬銜尾，羣羊塞道。因渠以溉，水舂河漕，用功省少而軍糧饒足。故孝武皇帝及光武築朔方，開西河，置上郡，皆為此。眾羌內潰，郡縣兵荒二十餘年，三郡未複，園陵單外，公卿選懦，容頭過身，張解設難，但計所費，不圖其安。」時在順帝永建四年。前因羌寇徙隴西、安定、北地、上郡四郡，此言「後三郡」，當以隴西尚遠，故未及之。書奏，漢廷始複三郡。又崔寔政論謂：「古有移人通財，今青、徐、兗、冀人稠土狹，不足相供，而三輔左右及涼、幽州內附近郡，皆土曠人稀，厥田宜稼，皆不墾發。人情安土重遷，寧就饑餒，猶羣羊聚畜，須主者牧養處置。置之茂草，則肥澤繁息；置之磽鹵，則零丁耗減。」又仲長統昌言損益篇：「諸夏有十畝共桑之迫，遠州有曠野不發之田。世俗安土，有死無去，君長不使，誰能自往？」蔡邕上封事陳政要謂：「幽州突騎，冀州強弩，為天下精兵，四方有事，未嘗不取辦於二州。頃連年荒饉，榖價一斛至六、七百，故護烏桓校尉夏育出征鮮卑，無功而還。士馬死傷，弓兵散亡殆盡。」據蔡文，東漢末葉幽、冀二州均見荒殘；崔氏政論則幽已荒曠，而冀尚稠實。東漢邊區凋荒，蓋自西北逐步侵向東北矣。與移民運動相應者，尚有築路、開渠、墾殖諸端，亦西漢盛而後漢衰。史、漢皆志溝洫、河渠，而範書無之。</p>
<p class="calibre5">茲略舉兩漢西北邊區戶口變動顯著的數位如下：</p>
<p class="calibre5"><span class="calibre1">（一）關中三輔</span></p>
<p class="calibre5"><img src="../Images/image_91a43c070cd04ea096ddc041e14e482c.jpg" class="calibre6"/></p>
<p class="calibre5">蔡邕京兆尹樊陵頌碑：「長陵前漢戶五萬，口十七萬，王莽後十不存一，至光和靈帝。領戶不盈四千。」</p>
<p class="calibre5"><span class="calibre1">（二）西北沿邊諸郡</span></p>
<p class="calibre5"><img src="../Images/image_b9d60009645e434e9d00023e67916317.jpg" class="calibre6"/></p>
<p class="calibre5"><img src="../Images/image_233c491dabcd43f2add012f8eab1f996.jpg" class="calibre6"/></p>
<p class="calibre5"><img src="../Images/image_08b2051d7b12490785a61c0554dbc513.jpg" class="calibre6"/></p>
<p class="calibre5">上表惟漁陽略增，餘均銳減。敦煌一郡六城，僅有七百餘戶，尤覺荒涼。</p>
<p class="calibre5">東漢邊郡荒殘至此，此又東漢國力不如西漢一大原因。東漢人口較西漢特見激增者，一為今湖南、江西兩省；一為今河南南部南陽一帶；其次為江蘇三吳平野；又則嶺南及雲南地帶。郡國轄縣亦三輔、邊郡皆激減，而長江流域縣數有增。</p>
<p class="calibre5">再就人才言之。</p>
<p class="calibre5">西漢適當古代貴族階級破壞之後，各色人物平流競進，並無階資，亦無流品。卽以漢武一朝言，儒生如公孫弘、兒寬、大將軍如衛青、霍去病、李廣，理財如桑弘羊，司法如張湯，出使如張騫、蘇武。大抵是一個雜色的局面。東漢則漸漸從雜色的轉變成淸一色，卽以光武一朝論，其「雲台二十八將」已大半是書生出身。此種轉變，己起西漢末葉。兩漢儒、吏未分，賢能儒生不嫌以吏進，東漢吏職漸輕而尊辟舉。兩漢文、武一道，大臣韓安國之徒亦出守邊；東漢流品始分，故劉巴輕張飛。人才走歸一路，為東漢國力向衰之又一原因。其他次要者不列舉。</p>
<p class="calibre5">西漢用人不分流品，視其才能、勳績為等第，無有限格。張釋之十年不得調：揚雄三十不徙官；賈誼超遷，歲中至太中大夫；公孫弘徒步，數年至宰相封侯；王仲翁大將軍長史，三歲至光祿大夫，亦不如後世資歷之嚴。然其入仕之始，亦自有品節。其以明經文學進者，多除博士或大夫、侍中，如嚴助、朱買臣、疏廣、平當之徒是也。其以材武勇猛進者，率除太僕或中郎將、驂乘，如夏侯嬰、公孫賀、衛綰之徒是也。張湯以法律進，則始為內史，後為廷尉，皆法官也。黃霸以入粟補官，則始為卒史，後為均輸長，皆掌財也。然其始雖有分別，而積功累勳則無不可任。此種風氣，東漢後漸不可見。經魏、晉、南北朝以至隋、唐，而後有所謂「流品」之目。太宗置官品令，謂房玄齡曰：「朕設此官員以待賢士，工商雜色之流，假令術逾儕類，止可厚給財物，不可授之官秩。」貞觀六年馬周疏：「致化之道，在於求賢審官；為政之本，必於揚淸激濁。王長通、白明達本自樂工，韋槃提、斛斯正則獨解調馬，豈得列在士流，超授高爵？」貞觀十二年渚遂良疏：「為政之本，在於擇人。漢家以明經拜職，或四科辟召，市井子孫，不居官吏。大唐制令，憲章古昔，商賈之人亦不居官位。」此皆所謂「流品」之辨也。惟金、元淺化，頗不知此，然唐代適當南北混一之際，其一時人才亦頗不拘一格，至宋則又有淸一色之趨勢。唐、宋國力進退，正猶兩漢之比也。</p>
<h3 id="sigil_toc_id_70" class="calibre8">二　西漢與匈奴</h3>
<p class="calibre5">中國史上的外患，因地勢及氣候關係，其主要者常在北方。</p>
<p class="calibre5">北方乃一大草原，其居民遊牧為主，易於團結。又其地高寒苦瘠，居民強悍，常思南侵。西南山嶺崎嶇，其居民散隔，不易團結；又地氣溫暖，生活較易自給，亦減其侵略之野心。</p>
<p class="calibre5">秦、漢大敵便是北方匈奴。</p>
<p class="calibre5">史記匈奴傳：「匈奴，夏后氏之苗裔」，其說信否不可詳論。又謂：「唐、虞以上有山戎、獫狁、葷粥，居於北蠻，隨畜牧而轉移。」獫狁、葷粥、匈奴蓋一因異譯；又稱昆夷、犬夷，則胡之音轉。此族蓋自古即與漢族雜居於大河流域者。迭經驅攘，至戰國晚季，遂有圍繞於秦、趙、燕三國外之諸戎。史記匈奴傳謂：「自隴以西有歸諸、緄戎、今甘肅天水縣。翟、豲之戎。在今陝西南鄭縣。岐、梁山、涇、漆以北有義渠、今甘肅寧縣、慶陽縣。大荔、今陝西大荔縣。烏氏、今甘肅涇川縣。朐衍之戎。今甘肅靈武縣。而晉北有林胡、今陝西馬邑縣。樓煩之成。今山西嵐縣。燕北有東胡、山戎。各分散居溪穀，自有君長，往往而聚，百有餘戎，莫能相一。」是也。按史記秦厲公十六年，「伐大荔，取王城。」又秦惠王時，「拔義渠二十五城」。昭王時，義渠始滅。則義渠、大荔西北諸戎，在戰國初年均已城郭化矣。東北諸狄之城郭化，己詳前春秋章。又如趙襄子滅代，魏文侯滅中山，皆以城郭為國。此諸族之見並於中國而同化者必不少。其奔迸外竄者，則失其城郭耕稼之新化，而複歸於遊牧之故習。此如春秋時山戎皆徒步作戰，及戰國晚年趙武靈王乃以騎射破林胡、樓煩。民族演化未深，其生活極易受環境之支配而轉變也。（如匈奴郅支單於西遷，乃為城居；元人為明所驅，仍返遊牧是也。）</p>
<p class="calibre5">逮中國秦代統一，而北方諸族亦逐次統一於匈奴。若如上說，則秦、漢與匈奴之對峙，特為虞、夏、商、周以來中國華、夷雜處局面之正式剖分，卽「耕稼」與「遊牧」兩種文化方式之各自判斷獨立，而最先民族血統之為同為異，轉非所重也，史記以匈奴為夏後，氐、羌為姜姓，皆可以是觀之。</p>
<p class="calibre5">秦始皇對付匈奴，採用一種驅逐政策。</p>
<p class="calibre5">秦始皇三十二年，統一政府完成後之六年。使將軍蒙恬北擊胡，斥逐匈奴，悉收河南地。河套以南。因河為塞，築四十四縣城臨河，徙謫戍充之。漢侯應議罷邊塞事，曰：「北邊塞外有陰山，東西千餘裡，草木茂盛，多禽獸，冒頓單於倚阻其中，治作弓矢，來出為寇，是其苑囿也。」據是則漢初匈奴居陰山中。本居河南，平夷無險，至是則依山為阻。又通直道自九原。河套。至雲陽，陝西淳化北。又渡河據陽山北假中。</p>
<p class="calibre5">漢高祖以一時輕敵致敗，冒頓佯敗誘漢兵，漢悉兵三十二萬北逐之，多步兵。高祖先至平城，步兵未盡到，匈奴縱精騎四十萬圍高祖於白登。白登在今大同東。遂聽婁敬策以和親緩敵。</p>
<p class="calibre5">匈奴之對中國，一時尚無政冶上統治之野心，故高祖見圍而得脫。其舉眾入塞，所重在經濟財物之掠奪。和親政策之後面，即為賄賂與通商。藉胡、漢通婚之名義，匈奴上層貴族，每年既得漢廷之贈遺，其下層民眾，亦得定期叩塞貿易。其物質上之需要既滿足，亦可暫時解消其武力侵略之欲望。此所謂「明和親約束，厚遇，通關市饒給之」，其時匈奴所尤需者，為酒、米、繒絮之類。</p>
<p class="calibre5">但和親政策終於不可久。</p>
<p class="calibre5">文帝時，宦人中行說降匈奴，教之曰：「匈奴人眾，不能當漢一大郡，然所以強者，以衣食異，無仰於漢也。今單於變俗，好漢物，漢物不過什二，則匈奴盡歸於漢矣。其得漢繒絮，以馳草棘中，衣袴皆裂弊，以視不如旃裘之堅善也。得漢食物皆去之，以視不如湩酪之便美也。」然衣食美惡，人情所同，中行說欲強返芻豢於茹毛飲血，其事不可能。匈奴既知通商之失利，苟漢邊防稍疏，仍必出於掠奪。而漢國力充盈，自亦小甘出此屈辱而不徹底的和親政策也。</p>
<p class="calibre5">漢、匈奴一旦破裂，則漢之形勢實利攻而不利守。</p>
<p class="calibre5">漢與匈奴邊界遼闊，匈奴飄忽無定居，乘我秋冬農稼畢收，彼亦馬肥弓勁，秋高則馬壯，風勁則弓燥。入塞侵掠，攻者一點，防者千里。中國疲於奔命。就匈奴全國壯丁言，不出三十萬。史紀稱匈奴：「控弦之士三十餘萬。」又云：「自左、右賢王以下至當戶，大者萬餘騎，小者數千，凡二十四長，立號曰『萬騎』。」又曰：「士力能彎弓，盡為甲騎。」則匈奴騎士至多不越三十萬也。壯丁盡為甲騎不出三十萬，以五口一壯丁計之，匈奴全部人口不出百五十萬，故中行說謂「匈奴人眾不能當漢一郡」。其社會組織並不如中國之強韌，則可以尋其主力一擊而破。此所謂一勞永逸，較之消極的防禦，為利多矣。大抵中國史上對外問題，莫不然也。</p>
<p class="calibre5">於是遂先有漢武帝之誘敵政策。</p>
<p class="calibre5">事在元光二年，用王恢策，使馬邑人聶翁壹間闌出物與匈奴交易，陽為賣馬邑城誘單於，漢伏兵三十萬馬邑旁，單於覺而去，自是遂失和。史稱「馬邑之謀」。</p>
<p class="calibre5">誘敵政策失敗，於是不得不大張撻伐，開塞出擊。</p>
<p class="calibre5">漢、匈奴失和以來，彼大寇邊凡十六、七，此大出兵亦十五、六，大抵彼先發，此應之；則匈奴勢尚強，未可聚服也。匈奴統於一單於，並亦父子世襲，其政治組織，已相當進步。中行說教單於左在疏記，以計識其人眾畜數。漢與單於書以尺一牘，中行說令單於以尺二寸牘，及印封皆令廣長大，今傳有甸奴相邦印，形制文字，均類先秦，然則並知用漢文，其文化程度，當不甚低。唐初突厥較之，為不侔矣。</p>
<p class="calibre5">漢擊匈奴，採用兩種步驟：</p>
<p class="calibre5">一是遠出東西兩翼造成大包圍形勢，以絕其經濟上之供給與援助。</p>
<p class="calibre5">匈奴諸左王將居東方，直上谷今河北懷來境。以東，接濊貉、朝鮮，右王將居西方，直上郡今陝西膚施境。以西，接氐、羌，而單於庭直代、今山西大同。雲中。今綏遠托克托境。冒頓子老上單於擊破西域，置僮僕都尉，賦稅諸國，取富給焉。匈奴破西域在漢文三、四年間。漢置蒼海郡，在元朔元年；馬邑之謀後五年。張騫使西域在元狩元年。馬邑之謀後十一年。</p>
<p class="calibre5">一是正面打擊其主力。</p>
<p class="calibre5">大者在元朔二年衛青之取河南地築朔方郡，遂複繕故秦時蒙恬所為塞，因河為固。徙民朔方凡十萬口。是時漢都長安，匈奴據河套，實為最大壓迫，自是始無烽火通甘泉之警。又按：漢、匈奴東西橫恒，匈奴單於庭偏在東，漢都長安偏在西，故匈奴利於東侵，漢便於西出。漢既城朔方，而同時棄上谷之造陽地予胡，此為漢廷決計改取攻勢後之策略。此後匈奴西部遂大受威脅。後六年，元狩二年。匈奴西方渾邪王殺休屠王降漢，漢以其地為武威、酒泉郡。後分武威為張掖、酒泉為敦煌，在元鼎六年；此為河西四郡。遂開漢通西域之道，而羌、胡之交通遂絕。匈奴西方既失利，為防漢，且求財富接濟故，不得不日移其力而西，主客倒轉，為漢勢有利一要端。</p>
<p class="calibre5"><img src="../Images/image_c75813ade43a4ea4ac646a41cac8263d.jpg" class="calibre6"/></p>
<p class="calibre5"><img src="../Images/image_4f6abf56818c4c47bbeba5dcffb4d24d.jpg" class="calibre6"/></p>
<p class="calibre5">開塞出擊之進一步則為絕漠遠征。</p>
<p class="calibre5">中國之對匈奴，非不知出擊之利於坐防，然而不能決然出擊者，則以騎兵之不足為一要因。此下唐強、宋弱皆因此。史稱漢初「天子不能具鈞駟，一車四馬不能純色。將相或乘牛車，馬一匹則百金」。至漢武休養生息已七十年，其時則「眾庶街巷有馬，阡陌之間成羣，乘字牝者擯不得聚會」。漢武為伐胡，又盛養馬，廄馬至四十萬匹。馬畜既盛，騎兵之訓練自易。匈敗既失利，用漢降人趙信本胡小王，降漢。計，北絕漠，誘漢，漢乃發兵十萬騎，私負從馬凡十四萬匹，糧重不與。令衛青、霍去病分擊匈奴。衛青軍出定襄，今綏遠和林格爾境。遇單于，追北至寘顏山趙信城。去病出代二千里，封狼居胥，禪於姑衍，臨瀚海而還。事在元狩四年，馬邑之謀後十五年，史稱「冒頓之盛，控弦之士三十萬」，而是役也，兩將所殺虜凡八、九萬，是幾耗其種三之一矣。然漢亦馬少，自後遂無以遠往。</p>
<p class="calibre5">自是匈奴遠遁，而漠南無王庭。</p>
<p class="calibre5">漢渡河自朔方以西至令居今甘肅平蕃縣。往往通渠置田官，吏卒五、六萬人，稍蠶食，地接匈奴以北。漢以騎兵任先鋒之掃蕩，繼以步卒屯田為後勁，步步為營而前進，匈奴乃不能複轉側。</p>
<p class="calibre5">到宣帝時，匈奴終於屈服，而漢廷一勞永逸之戰略卒以見效。</p>
<p class="calibre5">亦會其時漢多人才，大將最著者莫如霍去病。去病以皇后姊子，少貴，年十八為侍中。初從大將軍衛青出塞，為票姚校尉，與輕勇騎八百直棄大軍數百里赴利，斬捕首虜過當，遂封侯，時為元朔六年，去病年二十三。其後屢以敢深入建奇功。匈奴渾邪王謀降漢，武帝恐其詐。命去病將兵往迎。去病渡河，與渾邪眾相望。渾邪見漢軍而多不欲降，頗遁去。去病乃馳入匈奴軍，得與渾邪王相見，斬其欲亡者八千人，獨遣渾邪王乘傳先詣行在所，盡將其眾渡河，降者四萬。時為元狩二年，去病年二十五。史稱去病為人少言，有氣敢往。武帝嘗欲教之孫、吳兵法，對曰：「顧方略何如耳，不至學古兵法。」帝為治第，令視之，曰：「匈奴未滅，無以家為。」其卒在元狩六年，時年二十九也。觀去病之將兵，較之項王未多遜。故唐人詩「借問漢將誰？恐是霍票姚」，獨數其人，非虛也。時李廣亦稱名將，衛、霍皆以親貴任用，而李廣則為豪傑從軍。（時稱「良家子」從軍，即今之義勇隊也。）衛、霍雖以女寵進，而重以建功絕域自顯，其一種進取勇決無畏之風，亦可敬矣。惟當時親貴與豪傑判為兩黨，衛、霍雖貴盛，豪傑不之重；李廣父子愈擯抑，豪傑亦愈宗之。史公親罹其禍，故為史紀抑揚甚顯。然兩黨各有奇材，史公於霍去病雖了了落筆，而亦精神畢顯矣，誠亦良史才也。</p>
<p class="calibre5">中國以優勢的人力和財力，對付文化較低、政治組織較松的民族，採用主力擊破的攻勢，自比畏葸自守為勝。漢武帝撻伐匈奴並不誤，惟惜武帝內政方面有種種不需要的浪費，如封禪巡狩等。所以匈奴雖敗，而中國亦疲，故為後人所不滿。</p>
<p class="calibre5">昭、宣以下，武士練習，斥堠精審，胡勢巳衰，入則覆亡，居又畏逼，收跡遠徙，窮竄漠北；乃漢廷不能乘武帝遺烈，而轉師劉敬故智，啟寵納侮，傾竭府藏，歲給西北方無慮二億七十萬。後漢袁安封事云：「漢之故事，供給南單於費直歲一億九十餘萬，西域歲七千四百八十萬。」此據文獻通考引劉貺說。賞賜之費、傳送之勞尚不計。則尤為失策矣。觀楊雄諫不許單於朝書，可見西漢晚年氣弱志荼之象。然亦由武帝浪費國力太過，有以致此。大抵中國對外，其病每不在決心討伐，而在好大喜功，窮兵黷武，以及從此引起之種種浪費。此仍然是內政問題，昧者乃專以開邊生事為大戒。</p>
<h3 id="sigil_toc_id_71" class="calibre8">三　東漢與西羌</h3>
<p class="calibre5">自匈奴主力為武帝徹底擊破，直到東漢，實際上中國並無嚴重的外患。竇憲北伐（和帝永元元年），雖獲勝利，並不像衛、霍之費力。然而東漢卻意外的遭受到西羌之侵擾。此乃東漢整個建國形勢之弱點的暴露，以及應付的失策，並不在於西羌之難敵。</p>
<p class="calibre5">羌人叛漢，起和帝時，護羌校尉鄧訓卒後，由於邊疆吏治之不整飭。其勢並不能與西漢初年之匈奴相提並論，而漢廷早議放棄涼州。安帝永初二年龐參主議，嗣得虞翊諫而止。羌叛凡十餘年，漢兵屯邊二十餘萬，曠日無功。羌虜皆騎兵，漢以步卒追之，勢不能及，則彼能來我不能往；西漢屯田之所以見效，以先有騎兵之驅逐掃蕩，敵已遠遁，乃以屯田繼之。</p>
<p class="calibre5">軍旅之費二百四十餘億，并、涼二州為之虛耗。</p>
<p class="calibre5">虞詡教任尚：「罷諸郡屯兵，各令出錢數千，二十人共市一馬，以萬騎逐數千之虜，追尾掩截，其道自窮」，任尚竟以立功。可見西羌並非強寇，只在漢廷應付之不得當。</p>
<p class="calibre5">第二次羌變在順帝永和後，羌寇遍及并、涼、幽、冀四州，用費八十餘億。</p>
<p class="calibre5">第三次羌變在桓、靈時，段潁前後一百八十戰，大破東羌，用費四十四億。羌禍雖歇，而漢力亦疲，接著便是不救的衰運之來臨。</p>
<p class="calibre5">當時士大夫見朝事無可為，惟有擁兵以戮力邊徼，尚足為功名之一徑，如張奐、皇甫規、段潁，皆於此奮起。北虜、西羌斬首或至百萬級，以其餘力驅芟黃巾，漢之末造，乃轉以兵強見。一時士大夫既樂習之，士民亦競尚之，此乃東漢晚季淸談以外之另一風尚也。以此造成此下三國之局面。專務淸談，不競武功，乃兩晉事。</p>
<p class="calibre5">黃河西部的武力與東部的經濟、文化相凝合，而造成秦、漢之全盛，所謂「關東出相，關西出將」，卽足表示其意義之一部分。東漢以來，東方人漸漸忘棄西方，中央政府在洛陽，東方人之聰明志氣至是而止。西方得不到東方經濟、文化之潤澤而衰落。而東方的文化經濟，亦為西方武力所破毀。</p>
<p class="calibre5">鄭太說董卓：「山東承平日久，民不習戰；關西頃遭羌寇，婦女皆能挾弓而鬥。天下所畏，無若并、涼之人。」皇甫規、張奐、段潁，亦皆涼州人也。一個國家，內部自身存在兩種極相違異的社會情態，無有不致大亂者。</p>
<p class="calibre5">董卓領著涼州兵東到洛陽，中國歷史，便從此走上中衰的路去。</p>
<h1 id="sigil_toc_id_72" class="calibre4">第四編　魏晉南北朝之部</h1>
<h2 id="sigil_toc_id_73" class="calibre7">第十二章　長期分裂之開始三國時代</h2>
<h3 id="sigil_toc_id_74" class="calibre8">一　魏晉南北朝之長期分裂</h3>
<p class="calibre5">秦、漢的大一統，到東漢末而解體。從此中國分崩離析，走上衰運，歷史稱此時期為魏晉南北朝。</p>
<p class="calibre5">自漢獻帝建安二十五年，卽魏文帝黃初元年。下至魏元帝咸熙二年，凡四十六年而魏亡。</p>
<p class="calibre5">此下十五年，至西晉武帝太康元年吳亡，中國又歸統一。</p>
<p class="calibre5">然吳亡後十年，武帝卒，不二年晉室卽亂。吳亡後三十一年，為晉懷帝永嘉五年，劉曜陷洛陽，帝被虜。又五年，湣帝建興四年，劉曜陷長安，帝出降。自此西晉覆滅，中國分南、北部。</p>
<p class="calibre5">東晉南渡，自元帝至恭帝凡一百零三年。宋六十年，齊二十四年，梁五十六年，陳三十三年，共一百七十年為南朝。</p>
<p class="calibre5">北方五胡竟擾，起晉惠帝永興元年，劉淵僭號。迄宋文帝元嘉十六年，沮渠牧犍為魏所滅，卽魏拓跋燾太延五年。共一百三十六年，此後北方複歸統一。</p>
<p class="calibre5">元魏凡一百四十九年，而北方歸其統一者先後僅九十六年，又分東、西魏。東魏十七年，西魏二十三年。繼東魏者曰北齊，二十八年；繼西魏者曰北周，二十五年，為北朝。</p>
<p class="calibre5">此長時期之分裂，前後凡三百九十四年。起自建安。三百九十四年中，統一政府之存在，嚴格言之，不到十五年。放寬言之，亦只有三十餘年，不到全時期十分之一。</p>
<p class="calibre5">將本期歷史與前期秦、漢。相較，前期以中央統一為常態，以分崩割據為變態；本期則以中央統一為變態，而以分崩割據為常態。</p>
<h3 id="sigil_toc_id_75" class="calibre8">二　舊政權之沒落</h3>
<p class="calibre5">這時期的中國，何以要走上分崩割據的衰運？這可以兩面分說：</p>
<p class="calibre5">一是舊的統一政權必然將趨於毀滅，二是新的統一政權不能創建穩固。</p>
<p class="calibre5">一個政權的生命，必須依賴於某一種理論之支撐。此種理論同時卽應是正義。正義授與政權以光明，而後此政權可以綿延不倒。否則此政權將為一種黑暗的勢力，黑喑根本無可存在，必趨消失。</p>
<p class="calibre5">東漢王室逐步脫離民眾，走上黑暗的路，此有兩因：一則王室傳續既久，一姓萬世的觀念使其與民眾隔離。一則內朝、外朝的分別，使其與士大夫民眾之上層。隔離。因此外戚、宦官得以寄生在王室之內邊而促其腐化。舊的統治權必然滅亡。已在前幾講說過。</p>
<p class="calibre5">舊統治權因其脫離民眾而覆滅，新統治權卻又不能依民眾勢力而產生。</p>
<p class="calibre5">秦、漢間的社會，距古代封建社會不遠，各方面尚保留有團結的力量。所謂「山東豪傑」羣起亡秦，此輩豪傑，一面代表的是貴族封建之遺骸，另一方面代表的卻是社會之組織力。</p>
<p class="calibre5">王莽末年之亂，除卻光武一宗及隗囂、公孫述等帶有古貴族卽豪傑。之氣味外，其餘如綠林、銅馬、赤眉之類，全是饑民的集團。</p>
<p class="calibre5">沿積到三、四百年以上的統一政府，統治著許大的廣土眾民的國家，散漫的農民農民因生活關西，不能不散漫。在饑鋨線上臨時結合起來，其力量不夠得推翻他。</p>
<p class="calibre5">秦、漢以來的統一政府，日趨龐大，其事可舉當時地方行政單位郡、縣。及戶口數論之。秦時全國分四十餘郡。西漢平帝時，凡郡國一百三，縣邑千三百一十四，道三十二，侯國二百四十一。地東西九千三百零二裡，南北萬三千三百六十八裡；民戶千二百二十三萬三千六十二，口五千九百五十九萬四千九百七十八。東漢順帝時，凡郡國百有五，縣邑、道、侯國千一百八十；民戶九百六十九萬八千六百三十，口四千九百一十五萬二百二十。</p>
<p class="calibre5">且以中國疆域之展布，縱使大饑荒，亦必夾有豐收的地帶，要一般農民一致奮起，事亦不易。於是無可團結的社會，乃借助於「宗教」與「迷信」。農民結合於宗教與迷信的傳播之下，而一致奮起，成為東漢末年之黃巾。</p>
<p class="calibre5">黃巾蔓延青、徐、幽、冀、荊、揚、兗、豫八州，置三十六方，大方萬餘人，小方六、七千。</p>
<p class="calibre5">然而迷信成分太多，宗教質地太差，容易發動，數年內卽傳播成熟。不容易成功。</p>
<p class="calibre5">東漢王室並沒有為黃巾所傾覆。</p>
<p class="calibre5">東方的黃巾，乃至西方的邊兵，董卓一系的涼州兵。均已逐次削平。若使當時的士族河北有袁紹、公孫瓚、劉虞；四川有劉焉；荊州有劉表；淮南有袁術等。有意翊戴王室，其時外戚、宦官均以撲滅，獻帝亦未有失德。未嘗不可將已倒的統一政府復興。然而他們的意興，並不在此。</p>
<p class="calibre5">漢末割據的梟雄，實際上卽是東漢末年之名士。尤著者如袁紹、公孫瓚、劉表諸人。</p>
<p class="calibre5">袁紹喪母，歸葬汝南，會者三萬人，其盛況不下陳寔。又母喪禮畢，追感幼孤，又行父喪。其去官而歸，車徒甚盛。許劭為郡功曹，紹入郡界，曰：「吾豈可使許子將見。」謝車徒，以單車歸家。公孫瓚與劉備同受學於盧植，為郡吏，太守劉君坐事徙日南，瓚身送之，自祭父墓，曰：「昔為人子，今為人臣，送守日南，恐不得歸，便當長辭。」劉表，「八及」之一，在荊州，允為一時名士所歸趨。</p>
<p class="calibre5">國家本是精神的產物，把握到時代力量的名士大族，他們不忠心要一個統一的國家，試問統一國家何從成立？</p>
<p class="calibre5">當時士族不肯同心協力建設一個統一國家，此亦可分兩面說：一則他們已有一個離心的力量，容許他們各自分裂。二則他們中間沒有一個更健全、更偉大的觀念或理想，可以把他們的離心力團結起來。</p>
<p class="calibre5">離心力的成長，大體為兩漢地方政權所演變。</p>
<h3 id="sigil_toc_id_76" class="calibre8">三　離心勢力之成長</h3>
<p class="calibre5"><span class="calibre1">（一）地方長官之權位</span></p>
<p class="calibre5">兩漢地方行政長官，卽郡太守。太守之下，為縣令或縣長。其地位本甚高，秩二千石。與中央政府之九卿略相等。平時得召見，天子有事，用賜璽書。高第成績好者。得入為公卿。如張蒼、申屠嘉等。東漢益重，或自尚書、僕射出典一郡，或自典郡入為三公。在郡得自辟屬官，掾屬限用本郡人，惟三輔得用他郡人。得自由主持地方之政事，得自由支配地方財政，惟每歲盡，須派員至中央（丞相府）上計，「計簿」即治理成績之統計與報告書也。得兼地方軍政。西漢有郡尉，為地方武官，而轄於太守。東漢省之。</p>
<p class="calibre5">兩漢的郡太守，權位既重，並得久任，儼如古代一諸侯，所異者只是不能世襲。</p>
<p class="calibre5">中央政府對地方行政有分派督察之人，曰刺史。</p>
<p class="calibre5">西漢剌史秩六百石，居部九歲乃得遷守、相，郡曰「守」，國曰「相」，權位略同。位微而權重。每歲八月巡行所部，歲盡詣京師奏事。東漢刺史秩增至二千石，但因計吏還奏，不復詣京師，西漢刺史吏奏二千石長吏不任職，事先下三公，遣掾吏按驗。東漢不覆關三府，權歸刺舉之吏。位任益尊。</p>
<p class="calibre5">靈帝時，地方變亂紛起，宗室劉焉建議改刺史為州牧，模仿封建時代之霸者。乃有地方行政實權。關東義兵起，討董卓，太守亦各專兵柄。中央大權墮落，地方政權乘之而起，遂成三國初年之割據。</p>
<p class="calibre5"><span class="calibre1">（二）二重的君主觀念</span></p>
<p class="calibre5">地方政權漸漸成長，亦有一種道義觀念為之扶翼。</p>
<p class="calibre5">因郡吏由太守自辟，故郡吏對太守，其名分亦自為君臣。</p>
<p class="calibre5">汝南太守歐陽歙，欲舉督郵繇延，主簿將引延上，功曹郅惲曰，「明府以惡為善，主簿以曲為直。此既無君，亦複無臣。」會稽太守成公以臧罪下獄，倉曹掾戴就幽囚拷掠，曰：「奈何令臣謗其君，子證其父！」</p>
<p class="calibre5">或稱太守曰「府君」，乃至為之死節。州、郡又得稱「本朝」。司隸從事郭容碑：「本朝察孝，貢器帝廷。」豫州從事尹宙碑：「網紀本朝。」</p>
<p class="calibre5">漢末廣陵太守張超為曹操所殺，其故吏臧洪，袁紹任為東郡太守，怨紹不救超，遂與紹絕。與紹書，謂：「受任之初，志同大事，掃淸寇逆，共尊王室。豈悟本州被侵，請師見拒。使洪故君淪滅，豈得複全交友之道，重虧忠孝之名乎？」</p>
<p class="calibre5">除非任職中央，否則地方官吏的心目中，乃至道義上，只有一個地方政權，而並沒有中央的觀念。</p>
<p class="calibre5">劉表遣從事韓嵩詣許，嵩曰：「若天子假一職，則成天子之臣，將軍之故吏耳；不能複為將軍死也。」</p>
<p class="calibre5">甚至卽已進身為中央宮，仍多為其舉主卽其舊日太守，所由察舉而得進身者。去官奔喪。吳匡、傅燮等；已詳前。</p>
<p class="calibre5">又趙咨拜東海相，道經滎陽。令敦煌曹暠，咨之故孝廉，迎路謁候，咨不為留。暠送至亭次，望塵不及，謂主簿曰：「趙君名重，今過界不見，必為天下笑。」即棄印綬追至東海，謁咨畢，辭歸家。僅為一謁輕去其官，較之奔喪，抑又甚矣。</p>
<p class="calibre5">當時的士大夫，似乎有兩重的君主觀念，依然擺不脫封建時代的遺影。</p>
<p class="calibre5">國家觀念之淡薄，逐次代之以家庭。君臣觀念之淡薄，逐次代之以朋友。此自東漢下半節已有此端，至三國而大盛。然而此種趨勢，苟有一個更合理、更偉大的思想起來，未嘗不可挽回。惜乎魏、晉以下的思想，又萬萬談不到此，中國於是只有沒落。南史宋武陵王誕反，或勸其長史範義出走。義曰：「吾人吏也，吏不可以叛君。」柳慶遠傳，梁武初為雍州剌史，辟慶遠為別駕，慶遠謂人曰：「天下方亂，定霸者其在吾君乎！」因盡誠協贊，遂成帝業。則所謂「二重君主觀念」者，在南朝猶烈。北朝周、齊稍革，至陏、唐而絕，而中國亦複趨統一矣。</p>
<h3 id="sigil_toc_id_77" class="calibre8">四　新政權之黑暗</h3>
<p class="calibre5">歷史的演變，並不依照一定必然的邏輯。因不斷有人類的新努力參加，可以搖動邏輯之確定性。倘使當時的新政權，能有較高的理想，未嘗不足以把將次成長的離心力重新團結起來，而不幸魏、晉政權亦只代表了一時的黑暗與自私。</p>
<p class="calibre5">曹操為自己的家世，父嵩為宦官曹騰養子，官至太尉。陳琳為袁紹作檄云：「操贅閹遺醜，本無懿德。」對當時門第，似乎有意摧抑。楊、袁皆東漢最著之名族。曹操欲殺太尉楊彪，孔融目：「孔融魯國男子，明日當拂衣而去，不復朝矣。」然孔融與彪子修，卒皆被戮。操與孔融手書曰：「孤為人臣，進不能風化海內，退不能達德和人，然撫養戰士，殺身為國，殺浮華交會之徒；計有餘矣。」則操之意態可想。有名的魏武三詔令建安十五年下令：「天下未定，求賢之急時也。若必廉士而後可用，齊桓其何以霸？今天下得無盜嫂受金，未遇無知者乎？二三子其惟才是舉，吾得用之。」十九年令：「有行之士，未必能進取；進取之士，未必能有行，陳平豈篤行？蘇秦豈守信？有司明思此義，則士無遺滯，官無廢業矣。」二十二年令：「韓信、陳平，成就王業。吳起貪將，殺妻自信，散金求官，母死不歸；然在瑰，秦不敢東鄉，在楚，三晉不敢南謀。今天下得無高才異質，負污辱之名，見笑之行，不仁不孝，而有治國用兵之術。其各舉所知，勿有所遺。」今按：西京重「賢良」，東京重「孝廉」。魏武三令，亦若有欲返「孝廉」而歸「賢良」之意。此等思想，孔融諸人已早發之。惟此三令之措辭明白破毀道德，益趨偏激，前固無例，後亦少偶。明說「唯才是舉」，雖「不仁不孝」亦所勿遺。他想要用循名責實的法治精神，來建立他的新政權。故云：「喪亂以來，風教凋薄，謗議之言，難用褒貶。」（魏志劉矯傳。）直至魏明帝猶云：「名如畫地作餅，不可啖。」蓋尚「名」則其權在下，尚「法」則其權在上也。但是曹家政權的前半期，挾天子以令諸侯，借著漢相名位剷除異己，依然仗的是東漢中央政府之威靈。袁紹借討董卓之名為關東州牧盟主，亦是仗借中央。</p>
<p class="calibre5">下半期的篡竊，卻沒有一個坦白響亮的理由。</p>
<p class="calibre5">魏武述志令自稱：「無下無有孤，不知幾人稱王，幾人稱帝？」此不足為篡竊之正大理由。曹氏不能直捷效法湯、武革命，自己做周文王，三分天下有其二；而其子依然不能做周武王，既已大權在握，漢獻亦無罪過。必做堯、舜禪讓，種種不光明、不磊落。總之，政權的後面，沒有一個可憑的理論。</p>
<p class="calibre5">乘隙而起的司馬氏，暗下勾結著當時幾個貴族門第再來篡竊曹氏的天下，更沒有一個光明的理由可說。司馬懿殺曹爽，何晏諸名士同時被戮。晏，魏外戚。何進孫，尚魏太祖女金鄉公主，賜爵列侯。於當時朝政，實欲有所更張。孫資別傳謂：「大將軍爽專事，多變易舊章。」蔣濟論丁諡、鄧颺等「輕易法度」。皆其證。傅鹹云「正始中，任何晏以選舉，內外眾職，各得其才，粲然之美，於斯可觀。」據此則董昭所論當時浮偽朋黨之風，似未足專為何晏諸人罪矣。是彼輩於政治上，亦確有成績。荀勖傳謂：「正始中并合郡、縣。」亦當時新政設施之一。及司馬政權既定，此等真相遂不白於後世。王廣（王淩子）謂：「曹爽驕奢失民，何平叔虛而不治。（此乃指其政治上實濟之才幹。）丁、單（軌）、桓（范）、鄧，並有宿望。變易朝典，政令數改，所存雖髙，事不下接。民習於舊，眾莫之從。同日斬戮，名士減半，失民故也。」（語見魏志卷二十八。）此所謂「民」，實乃當時朝士門第之不樂新政者耳。魏、晉之際，真真民意，何嘗能浮現到政治上層來？至史稱何晏「依勢用事，附會者升進，逮忤者罷退」，傅嘏譏晏「外靜內躁」，此皆晏之解散私門，欲為曹氏厚植人才，以求有所建樹，不足為晏病也。繼晏受禍者有夏侯玄，亦魏宗室。惇、淵之族系。曹操父子本夏侯氏，為曹騰養子。其論政制，上追賈、董，蓋非東漢所逮，其論「中正」利弊亦甚切至。然「中正」足為門第護符，當時自不喜玄論。而亦為司馬氏所忌。曹爽誅，玄征為太常，內知不免，不交人事，不畜筆研。及司馬懿卒，或曰：「子無憂矣。」玄曰：「子何不見事？此人猶能以年少遇我，子元、子上（師、昭兄弟）不吾容也。」夏侯玄如此韜匿，尚不免禍，則何晏諸人之死固宜。傅嘏謂夏侯玄「能合虛譽，利口覆國」，亦非公允之論。玄、晏諸人，人格自高，所存自正。晉人於玄尤推重，謂其「肅肅如入廊廟中，不修敬而人自敬」。和嶠（玄外孫）「常慕玄為人，於朝士中峨然不羣，眾憚其風節。」何晏論學與王弼同稱「王、何」，皆晉入所師尊也。惟不脫明士淸玄之習，魏略：「何晏粉帛不去手，行步顧影。」傅粉之習，自東漢李固至三國曹植，皆謂有之。世說並謂：「何平叔美姿儀，面白，而明帝疑其傅粉。」則不必真有「粉帛不去手」事。惟玄、晏諸人自有當時名士氣派，則決然無疑。史稱何晏、王弼謂：「天地萬物以無為本。無也者，開物成務，無往不存者也。」王衍好其說。後人以懷、湣之禍，歸罪王、何，非無由矣。乃不敵司馬父子之權譎狠詐。當時朝士雖慕敬玄、晏風流，此所以成將來所謂之「正始風流」。晉應詹奏：「魏正始之間，蔚為文林。元康以來，賤經尚道，以玄虛宏放為夷達，以儒術淸儉為鄙俗，永嘉之弊，未必不由此。」則正始與晉代風氣，仍有不當相提並論者。要之淸玄之習，開自正始，乃每況而愈下也。而以家門地位私見，於玄、晏政治主張，不能擁護。亦由司馬氏兵權在握。至晉室佐命功臣如賈充、王沈之流，皆代表門第，而私人道德極壞無比。</p>
<p class="calibre5">司馬氏似乎想提倡名教，來收拾曹氏所不能收拾的人心。然而他們只能提出一「孝」字，所以說司馬氏「以孝治天下」，晉室開國元老如王祥等皆以大孝名。而不能不捨棄「忠」字，依然只為私門張目。</p>
<p class="calibre5">他們全只是陰謀篡竊。陰謀不足以鎮壓反動，必然繼之以慘毒的淫威。如曹操之對漢獻帝與伏后。伏氏與孔氏，皆兩漢經學名門也。</p>
<p class="calibre5">曹操迎獻帝都許，帝謂操曰：「君能相輔則厚，不爾幸垂恩相舍。」操以事誅董貴人，帝以貴人有孕，累請不得。又勒兵收伏后，華歆發壁牽後出，後披髮徒跣行泣過帝，曰：「不能相活邪？」帝曰：「我亦不知命在何時？」</p>
<p class="calibre5">司馬師、昭兄弟之對曹芳齊王。與曹髭。高貴鄉公。</p>
<p class="calibre5">司馬師逼魏太后廢齊王芳，時年二十三。太后欲見師有所請說，郭芝曰：「何可見？但當速取璽綏。」太后意折。高貴鄉公自討司馬昭，賈充率眾逆戰南闕下。帝自用劍，昭眾欲退，充謂太子舍人成濟曰：「司馬公畜養汝輩，正為今曰。」濟即抽戈刺帝。</p>
<p class="calibre5">正惟如此，終不足以得人心之歸向。</p>
<p class="calibre5">直到五胡時的石勒，尚謂：「曹孟德、司馬仲達以狐媚取人天下於孤兒寡婦之手，大丈夫不為。」</p>
<p class="calibre5">法治的激變而為名士淸談。東漢淸議尚是擁護政府，魏晉淸談則并置政府之安危於不問。魏武、魏明之深惡名士，僅能使士大夫不復有忠於朝廷之節操，欲不能根本鏟絕社會好名之風，遂釀西晉名士之禍國。要之中央新政權不能攫得人心，離心勢力依然發展，天下只有瓦解。</p>
<h3 id="sigil_toc_id_78" class="calibre8">五　思想界之無出路</h3>
<p class="calibre5">舊政權必然沒落，新政權不能穩定，而作為當時社會中間的智識分子，所謂「名士」之流，反映在他們思想上者，亦只是東漢黨錮獄以後的幾許觀念，反動回惑，消沉無生路。所以謂之「反動」者，以其自身無積極之目的，只對前期思想有所逆反。</p>
<p class="calibre5">過分重視名教，其弊為空洞，為虛偽。於是有兩派的反動產生：</p>
<p class="calibre5">一、因尚交遊、重品藻，反動而為循名責實，歸於申、韓。</p>
<p class="calibre5">抱樸子名實篇謂：「品藻乖類，名不准責。」審舉篇謂.「舉秀才不知書，舉孝廉父別居。」「寒素淸白濁如泥，高第良將怯如雞」。又正郭篇云：「廢職待客，比之周公。養徒避役，擬之仲尼。棄親依豪，同之游、夏。」此皆當時風氣。故劉梁有破羣論，謂：「仲尼作春秋，亂臣賊子懼；此論之作，俗士豈不媿心也？」</p>
<p class="calibre5">二、因尚名節、務虛偽，反動而為自然率真，歸於莊、老。</p>
<p class="calibre5">青州人趙宣居墓行服二十餘年，生五子；陳蕃致之罪。孔融為北海相，有遭父喪哭泣墓側，色無憔悴者，融殺之。又有母病思食新麥，盜而進者，融特賞，曰：「無有來討，勿複盜也。」路粹奏孔融與白衣禰衡跌盪放言，云：「父之於子，當有何親？論其本意，實為情欲發耳。子之於母，亦複奚為？譬如寄物瓶中，出則離矣。」此等狂論，皆下開魏晉風氣。惟孔融尚未正式棄孔孟歸莊老，正式主張莊老者，為王弼、何晏。然何晏尚務實幹，王弼則早死。以莊老為玄虛者，乃阮籍、嵇康。然阮、嵇皆別具苦心。此下則又自玄虛轉成放誕矣。</p>
<p class="calibre5">這兩個趨勢，早起於漢末。崔寔政論代表前一個，仲長統樂志論代表後一個。</p>
<p class="calibre5">但要提倡法治，起碼的先決條件，在上應有一個較穩定的政權。政權不穩定，法治精神無所倚依而生根。政權之穩定，亦應依附於此政權者先有一番較正義，至少較不背乎人情的裡想或事實。東漢末年乃至曹魏、司馬晉的政權，全是腐化黑暗，不正義、不光明、不穩定，法治精神如何培植成長？於是崔琰、毛玠之反激，變為阮籍、嵇康。此乃從積極轉入消極也。</p>
<p class="calibre5">崔、毛二人皆仕魏，典選舉，任法課能，以淸節自勵，土大夫至故汙其衣，藏其輿服，朝府大吏或自挈壺餐以入官市。然試問仕魏者舍為私家幸福外，複有何公共理想乎？何晏、夏侯玄自與魏廷有私關係，故欲為魏盡力。阮籍浮沉仕宦而持身至慎，史稱籍：「本有濟世志，屬魏、晉之際，天下多故，名士少有全者，由是不與世事，酣飲為常。曹爽輔政，召為參軍，籍以疾辭，屏於田裡，歲餘而爽誅。晉文王欲為武帝求婚於籍，籍罪六十日，不得言而止。」蓋既不願為何晏、夏侯玄，亦不肯為賈充、王沈也。又籍父瑀避瑰武辟，逃山中，魏帝使人焚山得之。（見文選注引文士傳。）籍諸父武，為正論，深嫉交遊朋黨，則阮氏家風有自矣。出言玄遠，絕不臧否人物。嵇康隱淪，然自謂：「非湯武薄周孔，會顯世教所不容」，果以殺身。世語：「毋丘儉反晉，康有力焉，且欲起兵應之，以問山濤。濤止之，儉亦已改：呂安亦至烈，有濟世志力，故康與同禍。」</p>
<p class="calibre5">他們不願為黑暗政權有所盡力，然他們自身亦多半是門第世族中人，依然不能脫身世外。</p>
<p class="calibre5">以市朝顯達而講莊老，其勢不得不變為虛無，為浮沉，為不負責任。最先只是自謹慎，保全門第，而以後不免於為汰侈驕逸，如何曾、石崇、王愷之徒皆是。否則為優遊淸談。如王戎、王衍之徒皆是。風尚如此，宜乎不能挽時代之頹波，而門第自身終亦同受其禍。</p>
<p class="calibre5">何曾侍晉武帝宴，退告其子遵等曰：「國家應天受禪，創業垂統，吾每宴見，未嘗聞經國遠圖，惟說平生常事，非貽厥孫謀之兆也。汝等猶可獲免」；指諸孫曰：「此輩當遇亂亡也。」然曾既曆魏晉，且為晉重臣。日食萬錢，猶云「無下箸處」。平居奢汰如此，曾父燮，史稱：「於節儉之世最為豪汰」，則曾亦承其家風。而不聞為國事有獻替。永嘉之亂，何氏滅亡無遺。傅玄著論盛推何曾、荀顗，謂：「能以文王之道事其親」，家門私德，何補於大局？王衍為石勒所執，臨死乃曰：「吾曹雖不如古人，向若不祖尚浮虛，戮力以匡天下，猶可不至今日。」然而晚矣。又按：王濟以人乳蒸豚。王顗使妓吹笛，小失聲韻便殺之：使美人行酒，客飲不盡亦殺之。時武帝在朝，而貴戚敢於汰縱如此，晉室奈何不亂！東坡謂：「晉病由於士大夫自處太高，而不習天下之辱亊。」如此等，又豈僅如東坡所云而已耶！</p>
<p class="calibre5">西漢初年，由黃、老淸淨漢初「黃老」，代表純粹的平民觀念，故能淸淨無擾，與魏晉「莊老」之代表名士門第者氣脈本不同。變而為申、韓刑法。漢初刑法，要摧抑封建反動勢力，集權中央，其意氣亦與崔琰、毛玠之助逆成篡，賈充、荀勖助晉為逆者不同。再由申、韓刑法變而為經學懦術。西漢儒術，在通經致用，亦與東漢名士之訓詁、淸談不同。一步踏實一步，亦是一步積極一步。法家目光只在治權階級，儒家目光較大，放及全社會，故較法家猶為積極也。現在是從儒術轉而為法家，再由法家轉而為道家，正是一番倒卷，思想逐步狹窄，逐步消沉，恰與世運升降成為正比。</p>
<p class="calibre5">在此時期，似乎找不出光明來，長期的分崩禍亂，終於不可避免。</p>
<h3 id="sigil_toc_id_79" class="calibre8">六　三國帝系</h3>
<p class="calibre5"><img src="../Images/image_33db774c302d466c89eb71305cee2337.jpg" class="calibre6"/></p>
<p class="calibre5">魏共五帝，四十六年而亡。</p>
<p class="calibre5"><img src="../Images/image_4297ce9b546849c6a89108f28277c446.jpg" class="calibre6"/></p>
<p class="calibre5">蜀共二帝，四十三年。</p>
<p class="calibre5"><img src="../Images/image_60964852d5604d60a558f475cb3da49e.jpg" class="calibre6"/></p>
<p class="calibre5">吳共四帝，五十九年。</p>
<h2 id="sigil_toc_id_80" class="calibre7">第十三章　統一政府之迴光返照西晉興亡</h2>
<p class="calibre5">秦、漢統一政府，尚有一段迴光返照，便是西晉。</p>
<h3 id="sigil_toc_id_81" class="calibre8">一　西晉帝系及年歷</h3>
<p class="calibre5"><img src="../Images/image_5827cfbdf1054030ac814b4f8b3bc3dd.jpg" class="calibre6"/></p>
<p class="calibre5">西晉共四帝，五十二年而覆滅。</p>
<h3 id="sigil_toc_id_82" class="calibre8">二　西晉王室之弱點</h3>
<p class="calibre5">西晉統一不到十二年，朝政卽亂，賈後、八王，乃至懷、湣被擄，不幸的命運接踵而至。分析晉室自身，亦有種種缺點：</p>
<p class="calibre5">一、沒有光明的理想為之指導。</p>
<p class="calibre5">二、貴族家庭之腐化。</p>
<p class="calibre5">一個貴族家庭，苟無良好教育，至多三、四傳，其子孫無不趨於愚昧庸弱。西漢王室，不斷有來自民間的新精神。</p>
<p class="calibre5">高、惠、文三帝皆可說來自田間，經景帝至武帝，始脫去民間意味。然宣帝又從民間來，遂成中興。經元帝至成帝而漢始衰。東漢光武、明、章三世後即弱。</p>
<p class="calibre5">司馬氏則在貴族氛圍中已三、四傳，歷數十年之久。懿、師、昭父子狐媚隱謀，積心篡奪。晉武帝坐享先業，亦深染遺毒。</p>
<p class="calibre5">晉書胡貴嬪傳：「武帝多內寵，平吳後，複納孫皓宮人數千，掖庭殆將萬人，並寵者甚眾。帝莫知所適，常乘羊車恣其所之。宮人乃取竹葉插戶，以鹽汁灑地，而引帝車。」是晉武之荒怠可知。後宮妃妾之多，始漢靈帝。次則吳歸命侯，又次宋蒼梧王、齊東昏侯、陳後主，而晉武尤甚，此下惟唐玄宗。以開國皇帝而論，則未見如晉武之荒怠者。其時佐命功臣，一樣從幾個貴族官僚家庭中出身，並不曾呼吸到民間的新空氣。</p>
<p class="calibre5">而且家庭傳統風習若不相當壞，便不易適應漢末經曹魏而至晉初，尚得巍然為佐命之功臣。</p>
<p class="calibre5">故晉室自始只是一個腐敗老朽的官僚集團，與特起民間的新政權不同。</p>
<p class="calibre5">武帝子惠帝即以不慧稱，聞人餓死，曰：「何不食肉糜？」而其後賈氏，乃賈充女，家教可知。元康元年，賈后不肯以婦道事太后，又欲干政，遂啟帝作詔，誣太后父楊駿謀反，殺之，夷三族，並及其妻龐。太后抱持號叫，截發稽顙，上表詣賈后稱妾，請全母命。不省。董養遊太學，升堂歎曰：「朝廷建斯堂，將以何為？天人之理既滅，大亂將作矣。」自此遂召八王之亂。</p>
<p class="calibre5">王室既有此弱點，又兼社會元氣之凋喪，此層後詳。譬如大病之後，真陽不復。而當時又有胡人之內地雜居。外邪乘之，遂至沉篤。</p>
<p class="calibre5">其時論者皆以晉武封建，遂召八王之亂。不知魏室孤立，亦以早覆，根本病症不在此。</p>
<h3 id="sigil_toc_id_83" class="calibre8">三　胡人之內地雜居</h3>
<p class="calibre5">胡人內地雜居，其事遠始於兩漢。</p>
<p class="calibre5">（一）匈奴　宣帝納呼韓邪，居之亭障，委以候望，後有所謂「保塞內附」；光武時，徙南匈奴數萬居西河美稷；靈帝時，助漢平黃巾，南徙離石；董卓之亂，寇略太原、河東，遂屯聚於河內。魏武時，分其眾為五部，皆居晉陽汾澗之濱。左部可萬餘落，居太原茲氏縣。（今山西臨汾。）右部六千餘落，居祁縣。（今祁縣。）南部三千餘落，居蒲子縣。（今隰縣。）北部四千餘落，居新興縣。（今欣縣。）中部六千落，居太陵縣。（今文水。）左部帥劉豹，即劉淵父。</p>
<p class="calibre5">（二）氐羌　趙充國擊西羌，徙之金城郡。漢末，關中殘破，魏武徙武都氐於秦川，欲藉以禦蜀。陳琳檄吳將校部曲文：「大舉天師百萬之眾，與匈奴南單於呼完廚，及六郡烏桓、丁令屠各、湟中羌僰」，其時乃藉以楊威。</p>
<p class="calibre5">晉初，遼東、西為鮮卑，句注之外、河東之間為匈奴，北地、上郡、隴西諸郡胡，鮮卑、氐、羌諸種，皆以「保塞」名雜居。</p>
<p class="calibre5">劉貺曰：「東漢至曹、馬招來羌，內之塞垣，資奉所費，有踰於昔。百人之酋，千口之長，金印紫綬，食王侯之捧者，相半於朝。」</p>
<p class="calibre5">自三國時鄧艾，至晉初郭欽、武帝時上疏。江統，惠帝時作徙戎論。皆建議徙戎，不果。</p>
<p class="calibre5">一因自東漢以來中國西北境居民荒殘，經漢末董卓、馬騰、韓遂等亂於關、涼，黑山賊劉虞、公孫瓚等戰於河北，荒殘之勢有加無已。二因國內戰爭，無心他及。</p>
<p class="calibre5">八王亂後，接著便是胡人南下，懷、湣蒙塵。</p>
<h3 id="sigil_toc_id_84" class="calibre8">四　懷湣被虜與人心之反映</h3>
<p class="calibre5">晉一天下後三十一年，劉曜、石勒入洛陽，懷帝武帝第二十五子。被虜，諸王公、百官、士民死者三萬餘人。</p>
<p class="calibre5">懷帝被虜後五年，劉曜入長安，愍帝武帝孫。被虜，晉室遂亡。</p>
<p class="calibre5">懷、愍二帝的被虜，本是本期歷史中應有的現象，不過如漢弘農王、陳留王，魏濟王、高貴鄉公一般，同其遭遇。只證明了帝王之末路，中央統一政府在本時期中之無可存在。</p>
<p class="calibre5">然而懷、愍被虜，還夾雜有胡、漢種族的問題。我們試一看當時中國人心對此事件之反映。</p>
<p class="calibre5">（一）帝王　如晉懷帝。劉聰淵第四子。封懷帝為會稽郡公，從容謂曰：「卿昔為豫章王，朕與王武子造卿，頗記否？」帝曰：「臣安敢忘？恨爾日不早識龍顏。」聰曰：「卿家何骨肉相殘？」帝曰：「故為陛下自相驅除，此殆天意。」懷、湣二帝皆為聰青衣行酒。聰出獵，令湣帝戎服執戟為導，百姓聚觀，曰：「此故長安天子也。」故老或噓欷流涕。</p>
<p class="calibre5">（二）皇后　如羊皇后。劉曜淵族子。納惠羊皇后，問曰：「我何如司馬家兒？」後曰：「胡可並言？陛下開基之聖主；彼亡國之暗夫，有一婦一子及身三耳，不能庇。妾何圖複有今日？妾生於高門，後，羊元之子。謂世間男子皆然。自奉巾櫛，始知天下有丈夫。」</p>
<p class="calibre5">（三）大臣　如王衍。石勒執王衍，問以晉故。衍為陳禍敗之由，云「計不在己」，又謂「少不豫事」，因勸勒稱尊號。勒曰：「君名蓋四海，少壯登朝，至於白首，何言不豫事！破壞天下，正是君罪。」遂殺之。時庾敱、胡母輔之、郭象、阮修、謝敱鯤等，與王衍同在東海王越軍中。等皆尚玄虛，不以世務嬰心，縱酒放誕，而名重一世。越敗，同被執。石勒曰：「此輩不可加以鋒刃」，遂夜使人排牆殺之。</p>
<p class="calibre5">（四）將軍　如索綝。愍帝被圍長安，使侍中宗敞送降箋。索綝潛留敞，使其子說劉曜，曰：「城中食猶支一年，若許綝以車騎、儀同、萬戶郡公，請以城降。」曜斬而送其首，曰：「帝王之師以義行，綝言如此，天下之惡一也。若兵食未盡，可勉強固守。」後既降，劉聰以索綝不忠，斬於東市。</p>
<p class="calibre5">（五）世族　如王浚。浚，王沈子，沈卽奔告司馬昭以高貴鄉公之謀者，與賈充同為晉室元勳。承賈后旨害太子。及亂起，為自安計，以女妻鮮卑務勿塵，並謀僭逆。其部下有大量的鮮卑烏丸兵。石勒偽上尊號，浚信之，為所執而死。惠帝蕩陰之難，死節者有嵇紹，文天祥正氣歌所謂「嵇侍中血」也。紹乃嵇康子。又劉聰大會羣臣，使懷帝青衣行酒，侍中庾瑉號哭，帝遂遇弑。瑉，庾峻子。史稱：「峻舉博士，時重莊老，輕經史，竣乃潛心儒典。疾世浮華，不修名實，著論非之。」峻弟純於宴席斥賈充：「高貴鄉公何在？」大抵晉人高下，多可以其家庭風教判之。聰又使湣帝行酒洗爵，又使執蓋，尚書郎隴西辛賓抱帝大哭，聰命引出斬之，此則偏陬小臣，殆未染當時中原所謂士大夫之風教者。</p>
<p class="calibre5">「名教」極端鄙視下之君臣男女，無廉恥氣節，猶不如胡人略涉漢學，粗識大義。</p>
<h3 id="sigil_toc_id_85" class="calibre8">五　文化中心之毀滅</h3>
<p class="calibre5">兩漢統一時期，代表中國政治中心而兼文化中心的地點有兩個：一是長安，一是洛陽。</p>
<p class="calibre5">長安代表的是中國東、西部之結合，首都居在最前線，領導著全國國力向外發展的一種闘爭形勢。洛陽代表的是中國的穩靜狀態，南、北部的融洽；首都居在中央，全國國力自由伸舒的一種和平形態。</p>
<p class="calibre5">長安自王莽末年之亂而殘破，繼以董卓之亂；至愍帝遷都，其時長安戶不滿百。牆宇頹毀，蒿棘成林，公私車只有四乘。</p>
<p class="calibre5">洛陽自三國鼎立以來，仍為中國文物中心。正始之際，名士風流盛於洛下。至劉曜陷洛陽，諸王公、百官以下，士民死者三萬餘人。</p>
<p class="calibre5">王彌縱兵大掠，曜禁之不從，斬其牙門王延以徇，彌遂與曜阻兵相攻。</p>
<p class="calibre5">晉室南渡，五胡紛起，燕、趙在東，秦、涼在西，環踞四外，與晉、蜀對峙，譬如一環，而恰恰留下一個中心點洛陽，大家進退往來，棄而勿居。</p>
<p class="calibre5">那時洛陽，號為荒土。</p>
<p class="calibre5">陳慶之語梁武帝：「自晉末以來，號洛陽為荒土。」桓溫議遷都洛陽，孫綽上疏非之，謂：「自喪亂以來，六十餘年，蒼生殄滅，百不遺一。河洛丘虛，函夏蕭條。井堙木刊，阡陌夷滅。生理茫茫，永無依歸。」</p>
<p class="calibre5">譬如大旋風的核心，四圍狂飆駴氣，而中心虛無所有。</p>
<p class="calibre5">這一個形式，延續幾及二百年。直到魏孝文重營洛都，中國始漸漸再有一個文化復興的中心。以後又經爾朱榮之亂，機運中絕。直到隋、唐，依然是起於西北，統一中國，而並建長安、洛陽為東、西都，兼有了向外鬥爭進取以及向內平和伸舒的兩種形勢，十足的象徵出中國大一統盛運之複臨。</p>
<h3 id="sigil_toc_id_86" class="calibre8">六　新宗教之侵入</h3>
<p class="calibre5">代表此期中國之衰弱情態者，一為中國文化中心之毀滅，又一則為異族宗教之侵入。此事分章別詳。</p>
<h2 id="sigil_toc_id_87" class="calibre7">第十四章　長江流域之新園地東晉南渡</h2>
<p class="calibre5">中國史的主要部分，兩漢以前偏在黃河流域。東漢一代，西北進展衰息，東南開發轉盛。</p>
<p class="calibre5">曹操依次蕩平北方羣雄，獨留下長江流域的吳、蜀，這證明北中國之疲弊與南中國新興勢力之不可侮。</p>
<p class="calibre5">東晉南渡，長江流域遂正式代表著傳統的中國。</p>
<h3 id="sigil_toc_id_88" class="calibre8">一　東晉帝系及年歷</h3>
<p class="calibre5"><img src="../Images/image_50477ae5ffa54edf9a957ef6783d0851.jpg" class="calibre6"/></p>
<p class="calibre5">東晉凡十一帝，一百零四年。</p>
<h3 id="sigil_toc_id_89" class="calibre8">二　東晉一代之北伐與內亂</h3>
<p class="calibre5">在此一百零四年中，北方五胡雲擾，始終未寧定，東晉常有恢復中原之機會。然東晉並無北取中原的統一意志。東晉曾四次北取洛陽。其先劉曜、石勒對抗時，祖逖一度恢復河南諸郡。石虎盛時，庾亮出兵挫敗。</p>
<p class="calibre5">一、穆帝永和七年，石氏亂，晉得洛陽，殷浩北伐無功。十年，桓溫表廢殷浩。自伐秦，由襄陽趨長安，破姚襄於藍田，進次灞上，食盡而還。冉閔降將周自宛襲踞洛陽。</p>
<p class="calibre5">二、穆帝永和十二年，姚襄自許昌攻周成於洛陽。桓溫北伐姚襄，敗之，複有洛陽。桓溫請遷都不成。哀帝興寧三年，慕容恪據之。苻堅滅燕，洛陽入秦。</p>
<p class="calibre5">三、孝武太元九年，苻氏亂，晉再有洛陽。安帝隆安三年，複為姚興所陷。</p>
<p class="calibre5">四、安帝義熙十二年，劉裕北伐，複取之。</p>
<p class="calibre5">大抵豪族淸流，非主苟安，卽謀抗命。寒士疏門，或王室近戚，始務功勤，有志遠略。晉主雖有南面之尊，無統馭之實，韋華告姚興語。遂使「北伐」與「內變」兩種事態，更互迭起。</p>
<p class="calibre5">西晉立國，本靠門閥的勢力。</p>
<p class="calibre5">時人語曰：「賈、裴、王，亂紀綱；裴、王、賈，濟天下。」指賈充、王沈、裴秀言之；皆世族也。司馬氏亦故家，故能與當時舊勢力相沆瀣。曹爽、何晏、夏侯玄輩思有所革新者皆失敗；而司馬氏篡志遂成。</p>
<p class="calibre5">東晉南渡，最依仗的是王敦、王導兄弟，所以說：「王與馬，共天下。」</p>
<p class="calibre5">王敦統兵在外，王導執政在內，導號為「仲父」。元帝登尊號，百官陪位，詔王導升御座，固辭而止。成帝幼沖，見導每拜，又嘗與導書手詔，則云「惶恐」。王敦反，元帝手書乞和，有「不能共安，當歸琅邪，以避賢路」之語。宋武帝卽位告天策：「晉自東遷，四維不振，宰輔憑依，為日已久。」此東晉立國形勢也。</p>
<p class="calibre5">北方的故家大族，一批批的南渡，借著晉室名義，各自占地名田，封山錮澤，做南方的新主翁。</p>
<p class="calibre5">元帝過江，謂顧榮曰：「寄人國土，心常懷慚。」直至南齊丘靈鞠尚云：「我應還東掘顧榮塚。江南地方數千里，顧榮忽引諸傖輩度，死有餘罪。」周玘將卒，謂子勰曰：「殺我者誅傖，子能複之乃吾子。」時南人目北人為「傖」。</p>
<p class="calibre5">當時諸族擁戴晉室，正如曹操迎漢獻帝，挾天子以臨諸侯，把南方的財富，來支撐北方的門第。</p>
<p class="calibre5">諸名士初到江南，形勢未定，不免為新亭之對泣。及家計粗安，則「此間樂，不思蜀」，無複恢復之意。王導領袖羣倫，時人稱為「江左夷吾」，桓溫父桓彝語。正謂其能安定新邦，並不許其能恢復故土。</p>
<p class="calibre5">晉室若要團聚國力，經營北伐，首先不免與門第的要求與希望相衝突。</p>
<p class="calibre5">諸門第只為保全家門而擁戴中央，並不肯為服從中央而犧牲門第。</p>
<p class="calibre5">元帝正位後，親用劉隗、刁協，崇上抑下。王敦即舉兵內向，王導有默成之嫌，陶侃、庾亮皆曾欲起兵廢導而未果。蔡謨、孫綽、王羲之皆當代名流，蔡謨駁庾亮北略，絀亮以伸王導。綽、羲之亦皆以淸議反恢復。</p>
<p class="calibre5">門第自有其憑藉與地位，並不需建樹功業，故世家子弟，相率務為淸談。</p>
<p class="calibre5">淸談精神之主要點，厥為縱情肆志，不受外物屈抑。</p>
<p class="calibre5">王坦之著沙門不得為高士論，謂：「髙士必在於縱心調暢。沙門雖云俗外，反更束於教，非情性自得之謂也。」祖約好財，阮孚好屐，一時未辨其得失。有詣袓，正料視財物，屏當未盡，餘兩小簏，傾身障之，意未能平。或詣阮，方自吹火蠟屐，因歎曰：「未知一生當著幾量屐！」神色閑暢。於是勝負遂判。是時人不論是非，只問自己心下如何。若貪財而心無不安，即亦為高情勝致矣。兩晉名士貪者極多，時論不見以為鄙也。能一切不在乎，自然更佳。祖後叛晉投石勒，為勒所殺。</p>
<p class="calibre5">對於事物世務，漠不關心，便成高致。</p>
<p class="calibre5">王徽之作桓沖騎兵參軍，桓問：「卿何署？」答：「不知何署。時見牽馬來，似是馬曹。」桓又問：「官有幾馬？」曰：「不問馬，何由知其數？」又問：「馬匹死多少？」答：「未知生，焉知死？」桓謂：「卿在府久，比當相料理。」初不答，直高視，以手版拄頰。云：「西山朝來，致有爽氣。」</p>
<p class="calibre5">有志遠略者，非晉室近戚，如庾亮、庾冰、庾翼兄弟。卽寒族疏士，如陶侃、桓溫、皆南人寒士。桓父彝死難，家貧。溫母病，須羊為解，無由得，溫乃以弟沖為質。常招淸談派卽苟安派。之反對。</p>
<p class="calibre5">諸庾為政，頗欲任法裁物，而才具微不足，皆不能自安其位。庾翼報兄冰書謂：「江東政以傴舞豪強，以為民蠹，時有行法，輒施之寒劣，事去實此之由。」其意態可想。</p>
<p class="calibre5">不僅利害衝突，卽意趣亦相背馳。</p>
<p class="calibre5">桓溫乘雪欲獵，劉惔問「老賊裝束單急，欲何作？」桓曰：「我若不為此，卿輩亦那得坐談？」</p>
<p class="calibre5">故桓溫欲立功業，而朝廷實濟是名流苟安派之盤踞地。引殷浩相抗。</p>
<p class="calibre5">庾翼已謂殷浩輩只可束高閣，而許桓溫以寧濟之業。朝士以氣味柑投，故引殷浩。浩父殷洪喬，人托寄書，盡投江水；為政貪殘。其叔父融與浩同好老、易，一門玄虛。溫平生喜自擬劉琨，而憎言貌似王敦，其素所蓄積可知。</p>
<p class="calibre5">桓溫主徙都洛陽，正為淸流故發快論。</p>
<p class="calibre5">桓疏：「請自永嘉之亂，播流江表者，一切北徙，以實河南。」如此則江南門第盡矣。孫綽上表反對。綽與王羲之輩皆卜居會稽，盡情山水。桓溫令人致意，謂：「何不尋君遂初賦，而疆知人家國事？」時議以溫弟雲為豫州刺史，王彪之謂：「雲非不才，然溫居上流，弟複處西藩，兵權萃一門，非宜。」乃改用謝萬。萬傲誕未嘗撫眾，卒失許、潁、譙、沛，洛陽遂孤。</p>
<p class="calibre5">而出師敗衂，談士快心。</p>
<p class="calibre5">孫盛與殷浩談，奮麈尾，盡落飯中；亦名士有聲者。作晉陽秋，桓溫謂其子曰：「枋頭誠為失利，何至如尊公所說？」其子懼禍，私改之。盛乃以一本寄慕容俊。先是溫伐燕，燕臣申允料之曰：「晉之廷臣，必將乖阻，以敗其事。」史不著乖阻之實。惟觀孫盛陽秋，則溫敗為晉臣所深喜而樂道也。枋頭，今安陽南。溫敗蓋有兩因：一者糧運不繼，二則水陸異便。此後魏孝文欲圖江南，先遷洛陽。就當時情勢言，非緩進無以見功。惟桓溫以廷臣反對，則不得不主激進。蓋未有國內自相水火而可以收功於外者。盛為長沙太守，贓私狼籍。太抵名士多自顧家室，能以談辯擅名，卽不須再經綸世業。</p>
<p class="calibre5">對外之功業，既不得逞，乃轉而向內。</p>
<p class="calibre5">溫既敗於枋頭，其謀主郗超勸之廢立。曰：「外無武、宣之勳，內無伊、霍之舉，何以易視聽、鎮異同？」</p>
<p class="calibre5">且晉室有天下，其歷史本不光明，故使世族與功名之士皆不能忠心翊戴。</p>
<p class="calibre5">王導嘗具敘晉宣王創業及文王末高貴鄉公事於明帝前，帝聞之，覆面著床，曰：「若如公言，祚安得長？」</p>
<p class="calibre5">惟世族但求自保家門。</p>
<p class="calibre5">孫盛高庾亮：「王導有世外之懷，豈肯為凡人事？」此可代表門第中人意態也。</p>
<p class="calibre5">英雄功名之士，意氣鬱激，則竟為篡弒。</p>
<p class="calibre5">桓溫常臥語：「作此寂寂，將為文、景所笑。」此魏、晉以來人見解。可取而不取，真成大獃子。桓温自身亦帶書生名士氣，故曰：「既不能流芳後世，亦不足複遺臭萬載耶？」然其心尚存有君臣名教，故篡逆終不成。一傳為桓玄，再進為劉裕，則晉祚不保矣。</p>
<p class="calibre5">直到桓玄、劉裕，一面篡位，一面還是痛抑權門。</p>
<p class="calibre5">南史宋武本紀謂：「自晉中興，朝綱弛紊，權門兼并，百姓不得保其產業。桓玄頗欲釐改，竟不能行。帝既作輔，大示軌則，豪強肅然。」又按：晉羲熙安帝。九年，劉裕上表請依桓溫庚戌土斷。可見桓溫、桓玄、劉裕實是走的同一路線也。胡藩言：「一談一詠，搢紳之士，輻湊歸之，不如劉毅。」蓋裕粗人，不為名士所歸。裕之北伐，在廷之臣，無有為裕腹心者。裕所以不能從容據長安以經營北方者亦在是。裕能篡位，而桓溫不能，亦在是。</p>
<p class="calibre5">要之江南半壁，依然在離心的傾向上進行。諸名族雖飽嘗中原流離之苦，還未到反悔覺悟的地步。</p>
<h2 id="sigil_toc_id_90" class="calibre7">第十五章　北方之長期紛亂五胡十六國</h2>
<p class="calibre5">晉室東遷，衣冠南渡，北方中國便陷入長期的紛亂狀態中。史稱為五胡十六國，先後凡一百三十六年。</p>
<h3 id="sigil_toc_id_91" class="calibre8">一　五胡十六國撮要</h3>
<p class="calibre5">五胡：</p>
<p class="calibre5">一、匈奴。</p>
<p class="calibre5">一支居山西，建國為前趙。初稱漢。</p>
<p class="calibre5">又一支在河西張掖，建國為北涼。先世為匈奴左沮渠，遂以沮渠為氏。</p>
<p class="calibre5">又一支自山西西走，建國為夏。赫連氏，其先右賢王去卑，曹操命其監五部。</p>
<p class="calibre5">二、羯。乃匈奴別部，晉書：「匈奴以部落為種類，其入居塞內者有『屠各』等十九種。皆有部落，不相錯雜。」最後一種曰「力羯」，即五胡所謂「羯」也。史稱石勒：「匈奴別部，羌渠之胄」，則此種雖屬匈奴，而與西羌為近。王隱晉書稱「羯賊劉曜」。（文選劉越石勒進表注引。）時多連稱「胡羯」，則以羯久屬匈奴故也。</p>
<p class="calibre5">散居上黨羯室，今山西遼縣，蓋以為羯族所居，故曰「羯室」。建國為後趙。</p>
<p class="calibre5">三、鮮卑。</p>
<p class="calibre5">慕容氏　建國曰前燕、後燕、南燕。</p>
<p class="calibre5">拓跋氏　建國曰元魏。不在十六國內。</p>
<p class="calibre5">段氏　建國曰遼西。不在十六國內。</p>
<p class="calibre5">宇文氏　建國曰北周。不在十六國內。按：晉書以宇文莫槐為鮮卑，惟魏書、北史則謂是匈奴南單於之遠裔，而鮮卑奉以為主。又謂：「其語與鮮卑頗異。」則宇文氏或是匈奴而雜有鮮卑之血統也。</p>
<p class="calibre5">禿髮氏　居河西，建國曰南涼。</p>
<p class="calibre5">乞伏氏　居隴西，建國月西秦。</p>
<p class="calibre5">鮮卑自遼東至河西，無所不居，以慕容、拓跋兩氏為最盛。</p>
<p class="calibre5">四、氐。禦寬五九八引石崇奴券：「元康之際，買得一惡羝奴。」則「氐」原作「羝」。太平廣記二四五：「晉鍾毓兄弟行，一女子笑曰：『中央髙，兩頭低。』蓋言羝也。鍾兄弟多髯，故云。」知氐多髯。</p>
<p class="calibre5">略陽天水。蒲氏　建國曰前秦。</p>
<p class="calibre5">略陽呂氏　建國曰後涼。</p>
<p class="calibre5">略陽淸水氏　建國曰仇池。不在十六國內。</p>
<p class="calibre5">五、羌。</p>
<p class="calibre5">燒當羌姚氏　建國曰後秦。時人常稱「六夷」。殆「五胡」外，增「賨」（又號「巴氏」）言之。苻堅叱姚萇曰：「五胡次序，無汝羌名。」謂是無姚萇名；斥姚萇曰「汝羌」非謂羌不在五胡之列。</p>
<p class="calibre5">十六國以割據地言，亦約略可分為五別：</p>
<p class="calibre5">一、前趙，漢。後趙。</p>
<p class="calibre5">二、前燕，後燕，南燕，北燕。</p>
<p class="calibre5">三、前秦，後秦，西秦，夏。</p>
<p class="calibre5">四、前涼，後涼，南涼，北涼，西涼。</p>
<p class="calibre5">五、蜀。</p>
<h3 id="sigil_toc_id_92" class="calibre8">二　十六國前後形勢之大概</h3>
<p class="calibre5">十六國前後形勢，可分五期言之：</p>
<p class="calibre5">一、晉、趙、蜀三國鼎立期</p>
<p class="calibre5">前趙匈奴。劉豹居晉陽，劉淵居離石，後遷平陽。劉聰居平陽，劉曜居長安。</p>
<p class="calibre5">前趙最先興，據燕、晉、豫、秦四省之各一部，晉稱趙、蜀為「二寇」。</p>
<p class="calibre5">後趙羯。石勒居襄國。邢臺。石虎居鄴。</p>
<p class="calibre5">石勒滅劉曜，據中國北部之半，北方幾成一統。</p>
<p class="calibre5">石虎死，鮮卑、氐、羌諸族乘機起，北方局勢大變。時桓溫滅蜀，北方不久成燕、秦分據之局。</p>
<p class="calibre5">二、第一次燕、秦分據期</p>
<p class="calibre5">前燕鮮卑。慕容皝居龍城。朝陽。慕容儁居薊，遷鄴。</p>
<p class="calibre5">據燕、齊、晉、豫及遼寧之一部。</p>
<p class="calibre5">前秦氐。苻健居長安，苻堅仍之。</p>
<p class="calibre5">桓溫伐燕不利，燕內亂，慕容垂奔秦，秦進師滅燕。自此苻秦全盛，進入第三期。</p>
<p class="calibre5">三、苻秦全盛期。</p>
<p class="calibre5">苻秦據中國北部大半，地廣為五胡寇，遂南侵而有淝水之敗，北方再分裂。</p>
<p class="calibre5">四、第二次燕、秦對峙期</p>
<p class="calibre5">後燕　慕容垂　皝子。居中山。</p>
<p class="calibre5">疆土略如前燕，馮跋篡後燕，據和龍，為北燕；為魏所滅。南燕為晉所滅。</p>
<p class="calibre5">後秦羌。姚萇居長安。</p>
<p class="calibre5">疆土掩有陝、甘、豫三省，滅於劉裕。</p>
<p class="calibre5">五、劉裕滅秦後之北方三國</p>
<p class="calibre5">魏在平城。大同。魏人崔浩之言曰：「裕必克秦，歸而謀篡。關中華、戎雜亂，風俗勁悍，必不能以荊、揚之化施之，終必為我所有。」夏在統萬。橫山縣西百里白城子。其疆土掩有今陝西北部劃河套之地。夏人之言曰：「裕必滅泓，然不能久留。裕南歸，留子弟守關中，取之如拾芥」涼在姑臧。武威，其疆土當今甘肅河西之一部。涼主聞裕入秦，大怒。其臣劉祥入言事，蒙遜曰：「汝聞劉裕入關，敢研研然也！」遂斬之。</p>
<p class="calibre5">劉裕入長安，北方未定而回。急於篡晉，是為宋。夏主赫連勃勃遂據長安，嗣夏、涼相繼并於魏，而成南北朝。</p>
<h3 id="sigil_toc_id_93" class="calibre8">三　五胡十六國大事簡表</h3>
<p class="calibre5"><img src="../Images/image_a17aef2732b945c3bb3bf3fe7b9be2c0.jpg" class="calibre6"/></p>
<p class="calibre5"><img src="../Images/image_fa97c7c124454152b03a90530a8e78ad.jpg" class="calibre6"/></p>
<p class="calibre5"><img src="../Images/image_2323576bfcd9433f927d1c64db8a0fd8.jpg" class="calibre6"/></p>
<p class="calibre5"><img src="../Images/image_41377edd0403453cb2560c4efdae6fdc.jpg" class="calibre6"/></p>
<h3 id="sigil_toc_id_94" class="calibre8">四　胡人之漢化與胡漢合作</h3>
<p class="calibre5">胡人所以能統治北方中國者，亦有數故：</p>
<p class="calibre5">諸胡雜居內地，均受漢族相當之教育，此其一。詳後北方儒統。</p>
<p class="calibre5">北方世家大族未獲南遷者，率與胡人合作，此其二。</p>
<p class="calibre5">諸胡以客居漢地而自相團結，此其三。</p>
<p class="calibre5">傅奕曰：「羌胡異類，寓居中夏，禍福相恤。中原之人，眾心不齊，故夷狄少而強，華人眾而弱。石季龍死，羯胡大亂，冉閔令胡人不願留者聽去；或有留者乃誅之，死者二十餘萬。氐、羌分散，各還本部，部至數萬，故苻、姚代興。」</p>
<p class="calibre5">諸胡中匈奴得漢化最早，如劉淵、聰曜父子兄弟一門皆染漢學，故匈奴最先起。鮮卑感受隨化最深，故北方士大夫仕於鮮卑者亦最多。鮮卑並得統一北方諸胡，命運較長，滅亡最後。次於鮮卑者為氐。</p>
<p class="calibre5">劉琨傳：「內收鮮卑之餘榖，外抄殘胡之牛羊。」則鮮卑亦務農作，而胡羯仍事遊牧。元康四年，慕容廆徙大棘城（今遼寧義縣）。教部族以農桑法制，同於上國。此鮮卑受漢化甚深之證。廆子皝又自大棘城徙居龍城，時鮮卑已早為城郭之邦矣。鮮卑其先有檀石槐、（東漢桓帝時。）據柯比能，勢已盛。軻比能當漢末，部落近塞。自袁紹河北，中國人多亡叛歸之。教作兵器鎧楯，頗學文字。故其勒禦部眾，擬則中圉。則鮮卑之染漢化，淵源既久。慕容、拓跋兩氏，其先皆屬檀石槐也。魏志三十裴注引魏略：「氐人各自有姓，亦如中國之姓，多知中國語，由與中國雜居故也。」又魏志九夏侯婣傳：「淵擊武都氏羌下辯，收氐谷十餘萬斛」，是氐亦有農事。</p>
<p class="calibre5"><img src="../Images/image_4d9224e32c5a476a82ea32e9b3d167dc.jpg" class="calibre6"/></p>
<p class="calibre5"><img src="../Images/image_49dbb75be8c841b492e20e9e021c804c.jpg" class="calibre6"/></p>
<p class="calibre5"><img src="../Images/image_9489d683127e47a2b9e5633f83e0139b.jpg" class="calibre6"/></p>
<p class="calibre5">故繼鮮卑而盛者為氐。鮮卑在東北，氐在西北，於五胡中建設皆可觀。</p>
<p class="calibre5">羯附匈奴而起，羌則附氐而起。故二族勢最促，文化建設最遜。</p>
<p class="calibre5">諸胡雖染漢化，然蠻性驟難消除，往往而發。最顯見者曰淫酗，曰殘忍。殘忍之例，莫逾石虎，勒從子。既篡石弘位，盡誅勒誅子，以邃為太子，而愛韜。邃疾之，嘗謂左右：「我欲行冒頓之事。」虎遂收邃及其妻妾、子女二十六人，同埋一棺中。立宣為太子，宣複疾韜，殺之佛寺。入奏，將俟虎臨喪而殺之。會有人告變，虎幽宣於庫，以鐵環穿其頷鎖之。取害韜刀箭舐其血，哀號震動宮殿。積柴薪焚宣，拔其發，抽其舌，斷其手足，斫眼，潰腸，如韜之傷。虎從後宮數千，登高觀之，並殺妻、子二十九人。宣小子年數歲，虎甚愛之，抱之而泣，欲赦之。其大臣不聽，遂於抱中取而戮之。兒猶抱虎衣大叫，虎因此發疾。蓋淺化之民，性情暴戾，處粗野之生活中，尚堪放縱自適。一旦處繁雜之人事，當柔靡之奉養，轉使野性無所發舒，沖蕩潰決，如得狂疾。石虎之後，最以殘暴著者有苻生。惟其淫酗，故政治常不上軌道，惟其殘忍，諸胡間往往反復屠殺，迄於滅盡。石勒滅劉曜，坑其王公以下萬餘人，南匈奴遂滅。冉閔誅胡羯，死者二十餘萬，殺石虎三十八孫，盡滅石氏。</p>
<h2 id="sigil_toc_id_95" class="calibre7">第十六章　南方王朝之消沉南朝宋齊梁陳</h2>
<h3 id="sigil_toc_id_96" class="calibre8">一　南朝帝系及年歷</h3>
<p class="calibre5"><span class="calibre1">（一）宋</span></p>
<p class="calibre5"><img src="../Images/image_b44a0b3ce9724a94850c90d3c8880353.jpg" class="calibre6"/></p>
<p class="calibre5">宋八帝，六十年。凡四世，六十六男。骨肉相殘，無一壽考令終者。</p>
<p class="calibre5"><span class="calibre1">（二）齊</span></p>
<p class="calibre5"><img src="../Images/image_8ede1c25310d428484eb91c352bc82a2.jpg" class="calibre6"/></p>
<p class="calibre5">齊七帝，二十四年。人物歷運，於南朝為最下。</p>
<p class="calibre5"><span class="calibre1">（三）梁</span></p>
<p class="calibre5"><img src="../Images/image_a5dfd49a2a4442e788a61510e6194127.jpg" class="calibre6"/></p>
<p class="calibre5">梁四帝，五十六年。</p>
<p class="calibre5"><span class="calibre1">（四）陳</span></p>
<p class="calibre5"><img src="../Images/image_64abb95db54547a0bdb3fd9ca92a46dd.jpg" class="calibre6"/></p>
<p class="calibre5">陳五帝，三十三年。</p>
<p class="calibre5">前後凡一百七十年，為南朝。</p>
<p class="calibre5">在此時期中，北方中國亦臻統一，為北朝。</p>
<p class="calibre5">以五胡與東晉相比，五胡不如東晉。以南朝與北朝相比，北朝勝於南朝。</p>
<p class="calibre5">晉室東遷，衣冠盛族相率渡江，其留北者力量薄弱，不足以轉世運，而諸胡受漢化之薰陶尚淺，故其時南勝於北。南渡人物，皆魏、晉淸流，自身本多缺點，否則不致於南渡。歷久彌彰，逐次消沉，故南朝世運不如東晉。</p>
<p class="calibre5">漢族留北者，在當時皆以門第稍次，不足當「淸流雅望」之目。否則亦追隨南渡矣。然正惟如此，猶能保守幾許漢族較有價值之真文化，即名教反動以前兩漢思想。在魏晉淸流視之，則為落伍趕不上時代潮流也。經動亂艱苦之磨勵，而精神轉新轉健。諸胡亦受漢化較久較熟，能與北方士大夫合作，政治教化皆漸上軌道，故北朝世運勝於五胡。</p>
<p class="calibre5">南北相較，北進而南退，南朝終併於北。</p>
<h3 id="sigil_toc_id_97" class="calibre8">二　南朝王室之惡化</h3>
<p class="calibre5">門第精神，維持了兩晉二百餘年的天下，他們雖不戮力世務，亦能善保家門。名士淸談，外面若務為放情肆志，內部卻自有他們的家教門風。推溯他們家教門風的來源，仍然逃不出東漢名教禮法之傳統。</p>
<p class="calibre5">劉、蕭諸家，族姓寒微，與司馬氏不同。</p>
<p class="calibre5">劉裕少時伐荻新洲，又嘗負刁逵社錢被執。蕭道成自稱「素族」，臨崩遺詔：「我本布衣素族，念不到此。」蕭衍與道成同族。陳霸先初館於義興許氏，始仕為裡司，再仕為油庫吏。</p>
<p class="calibre5">他們頗思力反晉習，裁抑名門，崇上抑下，故他們多以寒人掌機要。</p>
<p class="calibre5">時寒族登要路，率目為「恩幸」。齊武帝則謂：「學士輩但讓書耳，不堪經國，經國一劉系宗足矣。」此可見當時雙方之心理。梁武帝父子最好文學、玄談，然舉世怨梁武帝父子愛小人而疏士大夫，顏之推譏為「眼不能自見其睫」也。</p>
<p class="calibre5">但門第精神，本是江南立國主柱。蔑棄了門第，沒有一個代替，便成落空。落空的結果，更轉惡化。南朝寒人擅權，殆無一佳者。阮佃夫、王道隆等，權侔人主，乃至官捉車人為虎賁中郎，傍馬者為員外郎，茹法亮在中書，語人曰：「何須見外祿？此戶內歲可辦百萬。」阮佃夫豪奢，雖晉之王、石不能過，遂至弑君，梁政壞於朱異，侯景圍台城，周石珍輒與相結，遂為景佐命。至陳末，施文慶、沈容卿用事，隋軍臨汗，猶口：「此常事。」以致亡國。</p>
<p class="calibre5">南朝諸帝，因懲於東晉王室孤微，門第勢盛，故內朝常任用寒人，而外藩則託付宗室。然寒人既不足以服士大夫之心，而宗室強藩，亦不能忠心翊戴，轉促骨肉屠裂之禍。</p>
<p class="calibre5">宋、齊之制，諸王出為刺史，立長史佐之，既複立典簽制之。諸王既多以童稚之年，膺方面之寄，而主其事者則皆長史、典簽也。一、再傳而後，二明帝宋劉彧、梁蕭鸞。皆以旁支入繼大統，忮忍特甚。前帝子孫雖在童孺，皆以逼見仇。其據雄藩、處要地者，適足以損其身命於典簽之手。當時任典簽者，率皆輕躁傾險之人，或假其上以稱亂，或賣之以為功，威行州部，權重藩君。梁諸王皆以盛年雄材出當方面，非宋、齊帝子之比。然京師有變，亦俱無同獎王室之忠。侯景圍臺城，如綸、如繹、如紀、如詧之徒，皆擁兵不救，忍委其祖、父以喂寇賊之口。蓋南朝除門第名士外，人才意氣率更不成。</p>
<p class="calibre5">宋諸帝自屠骨肉，誅夷惟恐不盡。宋武九子、四十餘孫、六十七曾孫，死於非命者十之七、八，無一有後於世。</p>
<p class="calibre5">其宮闈之亂，無複倫理，尤為前史所無。</p>
<p class="calibre5">而宋、齊兩代諸帝之荒蕩不經，其事幾乎令人難信。</p>
<p class="calibre5">宋代則如元兇劭，弑父。文帝欲廢太子，告潘淑妃。妃告其子始興王濬，濬以告劭。劭弑父，並殺潘淑妃，謂濬曰：「潘淑妃遂為亂兵所殺。」濬曰：「此是下情由來所願。」</p>
<p class="calibre5">前廢帝，年十七為帝。</p>
<p class="calibre5">為姊山陰公主謂帝曰：「妾與陛下，男馬雖殊，俱托體先帝。陛下六宮萬數，妾惟駙馬一人，事大不均。」置面首三十人。自以在東宮時，不為孝武所愛，將掘其陵，太史言不利，乃縱糞父陵。。稱叔父湘東王彧。為「豬王」。以其體肥，以木槽盛飯並雜食，掘地為坑，實以泥水，裸彧納坑中，使以口就槽食。一日忤旨，縛手足，貫以杖。欲擔付太官屠豬。建安王休仁請俟皇子生，乃殺豬取肝肺，始得釋。又令左右逼淫建安王休仁母楊太妃。帝之叔祖母。休仁呼「殺王」，尚有山陽王休祏呼「賊王」，東海王褘呼「驢王」。</p>
<p class="calibre5">後廢帝。母陳貴妃，名妙登，建康屠家女，年十五萬帝。</p>
<p class="calibre5">五、六歲能緣漆杖竿而上。去地丈餘，食頃方卞。太后數訓誡帝，帝不悅。端午，賜帝毛扇，不華，欲煮藥酖太后。左右曰：「若行此事，官便應作孝子，豈得複出入狡獪？」曰：「汝語大有理。」乃止。一日直入蕭領軍府，道成方晝臥裸袒，帝立道成於室內，畫蕭道成腹作箭垛。引滿將射。左右王天恩曰：「領軍腹大，是佳箭堋。一箭便死，後無複射，不如以雹箭射之。」正中其臍。帝投弓大笑，曰：「此手何如？」夜至新安寺偷狗就曇度道人。烹食。醉還遇弑。</p>
<p class="calibre5">齊則如郁林王，年二十為帝。</p>
<p class="calibre5">亦為其母王太后置男左右三十人。帝慧美，善矯情。父病及死，帝哀哭，見者為之鳴咽，才回內室卽歡笑。為其妻報喜。紙中央作一大「喜」字，作三十六小「喜」字繞之。妻何妃即山陰公主之女。縱淫恣。帝自與左右無賴二十餘人共衣食臥起，妃擇其中美者，皆與交歡。見錢，曰：「吾昔思汝一個不得，今日得用汝未？」賜左右動至百、數十萬。</p>
<p class="calibre5">東昏侯，年十九為帝。</p>
<p class="calibre5">嘗夜捕鼠達旦。父喪不哭，諉云喉痛。明帝臨萠，囑以後事。以郁林王為戒、曰：「作事不可在人後。」以郁林不殺蕭鸞也。按：武帝臨終亦戒郁林，曰：「五年中一委宰相，五年外勿複委人。若自作無成，無所多恨。」此可見當時王室之家教矣。東昏既多受父誡，遂以誅戮宰臣為務嘗習騎至適，曰：「江祏常禁我乘馬，小子若在，吾豈能得此？」因問祏親戚餘誰，曰：「江祥今在冶。」即於馬上作敕，賜祥死。臺閣案奏，宦者裹魚肉還家。一月出遊二十餘次。入樂游苑，人馬忽驚，問左右朱光尚。（其人云能見鬼。）對曰：「曩見先帝大瞋，不許數擊。」帝大怒。拔刀與光尚尋之，不見，乃縛菰為父明帝。形，北向斬首，懸之苑門。鑿金為蓮花帖地，令潘妃行其上，曰：「步步生蓮花。」</p>
<p class="calibre5">此等皆荒誕，疑非人情。然賦與一種可以窮情極意的環境，又習聞到一些一切不在乎的理論，卽許武放達的人生理論。而不加以一種相當的教育，其趨勢自可至此。</p>
<p class="calibre5">古代貴族階級，本有其傳統甚深微的教育。西漢以平民為天子，諸侯王不皆有教育，不數傳盡縱恣不法，多為禽獸行。故賈誼力言治道首重教育太子。而兩漢宮廷教育亦皆有法度。</p>
<p class="calibre5">南朝的王室，在富貴家庭裡長養起來，但是並非門第，無文化的承襲。他們只稍微薰陶到一些名士派放情肆志的風尚，而沒有浸沉到名士們的家教與門風，又沒有領略得名士們所研討的玄言與遠致。在他們前面的路子，只有放情胡鬧。</p>
<p class="calibre5">由名士為之則為雪夜訪友，王徽之居山陰，夜大雪，眠覺，開窗命酌酒，四望皎然，因起彷徨，詠左思招隱詩。忽憶戴安道，時戴在剡，即便夜乘小船就之，經宿方到，造門不前而返。人問其故，曰：「吾本乘興而來，興盡而返，何必見戴？」無知識，無修養，則變為達旦捕鼠。</p>
<p class="calibre5">由名士為之則為排門看竹，王徽之過吳中，見一家有好竹。主已知王當往，灑掃施設，在廳事坐相待。王肩輿徑造竹下，諷嘯良久，主已失望，遂直欲出門，主人大不堪，便令左右閉門不聽出。王更以此賞主人，乃留坐盡歡而去。無知識，無修養，則變為往寺廟偷狗吃。</p>
<p class="calibre5">莊、老放言，破棄「名教」，愎歸「自然」，本來不教人在家庭團體、政治組織裡行使。魏、晉名士，一面談自然，一面還遵名教，故曰名教與自然「將毋同」。南朝的王室，旣乏禮教之熏習，因其非世家。又不能投入自然之樸素。因其為帝王，處在富貴不自然之環境中。蔑棄世務的，大抵幼年皇帝為多。則縱蕩不返；注意實際的，大抵中年皇帝居多。則殘酷無情，迴圈篡殺，勢無底止。</p>
<p class="calibre5">獨有一蕭衍老翁，儉過漢文，勤如王莽，可謂南朝一令主。然而他的思想意境，到底超不出並世名土的範圍。自身旣皈依佛乘，一面又優假士大夫，結果上下在淸談玄想中誤了國事。</p>
<p class="calibre5">史稱梁武敦尚文雅，疏簡刑法，優假士人太過，牧守多侵漁百姓。即宗室諸王如臨川王宏、武陵王紀等，皆恣意聚斂，盛務貨殖，而武帝不問。又謂其好親任小人。王偉為侯景草檄，謂：「梁自近歲以來，權幸用事，割剝齊民，以供嗜欲。如曰不然，公等試觀今日國家池苑，王公第宅，僧尼寺塔，及在位庶僚，姬姜百室，僕從數千，不耕不織，錦衣玉食。不奪百姓，從何得之？」此可見當時之政俗矣。</p>
<p class="calibre5">當時帝王可能的出路止此。中央政府的尊嚴，旣久不存在。宋順帝禪位時，逃入宮內，王敬則將輿入宮，啟譬令出。順帝謂敬曰：「欲見殺乎？」答曰：「出居別宮耳。官昔取司馬家亦如此。」順帝泣曰：「惟願生生世世，不復與帝王作姻緣。」宮內盡哭。曹孟德、司馬仲達怍祟，至此末已。秦、漢以來的政治理論，亦久已廢棄。除非恢復那些政治理論，中央才可再有尊嚴，帝王亦才可再有新出路。魏、晉以下世運的支撐點，只在門第世族身上。當時的道德觀念與人生理想，早已狹窄在家庭的小範圍裡。既已無國，複何中央？複何帝王？南朝諸帝王崛起寒微，要想推翻門第世統之舊局面，卻拿不出一個新精神來，先要懂得帝王在國家、在政府裡的真地位與責任，彼輩自所不能，而卻把貴族門第的家庭教育蔑棄了。結果只有更惡化。</p>
<h3 id="sigil_toc_id_98" class="calibre8">三　南朝門第之衰落</h3>
<p class="calibre5">門第雖為當時世運之支撐點，然門第自身，實無力量，經不起風浪。故胡人蜂起，則引身而避；權臣篡竊，則改面而事。旣不能戮力恢復中原，又不能維持小朝廷偏安的綱紀。在不斷的政局變動中，犧牲屠戮的不算，其倖免者，亦保不住他們在淸平時代的尊嚴。</p>
<p class="calibre5">南朝世族無功臣，亦無殉節者。侯景敗，王克迎王僧辯，僧辯北人南附，克則王氏世家。僧辯勞克曰：「甚苦，事夷狄之君。」克不能對。又問：「璽紱何在？」克良久曰，「趙平原持去。」趙思賢，景腹心授平原太守。僧辯曰：「王氏百世卿族，一朝而墜。」</p>
<p class="calibre5">積久優越舒服的生活，只消磨糜爛了他們自爭生存的機能。</p>
<p class="calibre5">顏氏家訓：「江南朝士，至今八、九世，未有力田，悉資俸祿。假令有者，皆信童僕為之。未嘗目睹一撥土，耘一株苗。不知幾月當下，幾月當收，安識世間餘務乎？」又曰：「梁朝全盛之時，貴遊子弟，多無學術。至於諺云：『上車不落則著作，體中何如則秘書。』無不熏衣剃面，傅粉施朱，駕長簷車，跟高齒屐，坐棊子方褥，憑斑絲隱囊，列器玩於左右，從容出入，望若神仙。」</p>
<p class="calibre5">自經侯景之亂，而貴族門第澌滅殆盡。侯景羯族，南奔濟淮，僅得步騎八百。稱亂渡江，有馬數百匹，兵八千人而已。此乃南方社會之熟極而爛，腐潰內訌，而景乘之耳。</p>
<p class="calibre5">顏氏家訓：「梁世士大夫，皆尚褒衣博帶，大冠高履。出則車輿，入則扶侍。郊郭之內，無乘馬者。及侯景之亂，膚脆骨柔，不堪行歩；體羸氣弱，不耐寒暑。坐死倉猝者，往往而然。」又曰：「建康令王複，性既懦雅，未嘗乘騎，見馬嘶噴陸梁，無不震懾。乃謂人曰：『正是虎，何故名為馬乎？』其風俗至此。」又曰：「離亂之後，朝市遷革，銓衡選舉，非複曩昔之親；當路秉權，不見昔時之黨。鹿獨戎馬之間，轉死溝壑之際。諸見俘虞，雖千載冠冕，不曉書記者，莫不耕田養馬。」</p>
<p class="calibre5">陳霸先以微人躍起稱帝，一時從龍之士，皆出南土，於是北方貴族之地位更促。</p>
<p class="calibre5">蕭詧亡而江陵貴族盡。</p>
<p class="calibre5">南渡之衣冠全滅，江東之氣運亦絕。</p>
<h2 id="sigil_toc_id_99" class="calibre7">第十七章　北方政權之新生命北朝</h2>
<p class="calibre5">北方中國經歷五胡長期紛擾之後，漸漸找到復興的新機運，是為北朝。</p>
<h3 id="sigil_toc_id_100" class="calibre8">一　北朝帝系及年歷</h3>
<p class="calibre5">鮮卑拓拔氏當曹魏世始居匈奴故地，時匈奴內徙。嗣遷定襄、盛樂，歸娞南。始朝貢於晉。劉淵僭號，拓拔猗盧入居平城，以盛樂為北都。劉琨與結兄弟，表封代公。七傳至什翼犍，為苻堅所敗。堅所匈奴劉庫仁、劉衛辰分攝其眾。其孫珪幼依劉庫仁。始建國。稱道武帝。</p>
<p class="calibre5"><span class="calibre1">（一）北魏帝系表</span></p>
<p class="calibre5"><img src="../Images/image_e2e681579f3c407cacb2158911e3bf11.jpg" class="calibre6"/></p>
<p class="calibre5">元魏自道武帝至孝武帝入關，凡十一主，一百四十九年，分為東、西。東魏一主，十七年，先亡。</p>
<p class="calibre5"><span class="calibre1">（二）西魏帝系表</span></p>
<p class="calibre5"><img src="../Images/image_a9e798d52ddd4004b6eb78244cb1ddbb.jpg" class="calibre6"/></p>
<p class="calibre5">西魏三主，二十三年。</p>
<p class="calibre5"><span class="calibre1">（三）北齊帝系表</span></p>
<p class="calibre5"><img src="../Images/image_0f830e094e7c410d9ed4523d67356394.jpg" class="calibre6"/></p>
<p class="calibre5">齊自高洋篡位，五主，二十八年。</p>
<p class="calibre5"><span class="calibre1">（四）北周帝系表</span></p>
<p class="calibre5"><img src="../Images/image_2aeae01b13e7437c86a04c04e04a2b7b.jpg" class="calibre6"/></p>
<p class="calibre5">周自宇文覺篡位，五主，二十五年。</p>
<h3 id="sigil_toc_id_101" class="calibre8">二　北方之漢化與北方儒統</h3>
<p class="calibre5">五胡雜居內地，已受相當漢化。但彼輩所接觸者，乃中國較舊之經學傳統，而非代表當時朝士名流之淸談玄理。南渡以還，士大夫淪陷北方者，不得不隱忍與諸胡合作，而彼輩學術塗轍，亦多守舊，絕無南渡衣冠淸玄之習。</p>
<p class="calibre5">劉淵父子皆粗知學問，淵師事上党崔游，習毛詩、京氏易、馬氏尚書，皆是東漢的舊傳統。</p>
<p class="calibre5">石勒徙士族三百戶於襄國，名崇仁裡。置公族大夫領之。郡置博士祭酒二人，弟子百五十人，又定秀、孝試經之制。勒軍中特有「君子營」，集衣冠人物為之。史稱：「盧諶、崔悅、荀綽、裴憲、傅暢並淪陷非所，雖俱顯於石氏，恒以為辱。」</p>
<p class="calibre5">慕容廆益大興文教，以劉贊為東庠祭酒，世子皝率國胄束脩受業。廆覽政之暇，親臨講肄。</p>
<p class="calibre5">慕容氏於五胡中受漢化最深。</p>
<p class="calibre5">苻秦文教尤盛，諸經皆置博士，惟闕周禮，乃就太常韋逞母宋氏傳其音讀，卽其家立講堂，置生員百二十人，隔絳紗幔受業。號宋氏曰：「宣文君」。</p>
<p class="calibre5">王猛死，特詔崇儒，禁老、莊、圖讖之學。詔曰：「權可偃武修文，以稱武侯雅旨」，則必猛生前時時稱說其意也。</p>
<p class="calibre5">姚興時，耆儒姜龕、淳于岐等教學長安，諸生自遠而至。興每與龕等講論道藝。胡辯講授洛陽，關中諸生赴者，興敕關尉勿稽其出入。</p>
<p class="calibre5">姚泓親拜淳于岐於床下，自是公侯見師傅皆拜。</p>
<p class="calibre5">是五胡雖雲擾，而北方儒統未絕。</p>
<p class="calibre5">時河、洛一帶久已荒殘，山西亦為東西交兵之沖，石虎之亂，屠割尤慘，故東方惟慕容，西方惟苻、姚，為北方文化殘喘所托命。</p>
<p class="calibre5">元魏先受慕容氏影響，自拓拔珪時已立太學，置五經博士，初有生員千餘人，後增至三千。道武帝命梁越授諸皇子經，官上大夫。</p>
<p class="calibre5">拓拔嗣信用崔浩，至拓拔燾又征盧元、高允，文化漸盛。</p>
<p class="calibre5">時范陽盧元、博陵崔綽、趙郡李靈、河間邢穎、渤海高允、廣平遊雅、太原張偉等皆集代郡。高允徵土頌謂：「名征者四十二人，就命者三十五人。」盧醜當太武監國時入授經，以師傅恩賜公爵。張偉以通經官中書侍郎，受業者常數百。張吾貴門徒千數。高允居家教授，受業者千餘人；郡國建學校，立博士，皆出允議。史稱梁越「博綜經傳」，盧醜「篤學傅聞」，張偉「學通諸經」，李同軌「學綜諸經」，崔浩「博覽經史」，髙允「博通經史」，李安世「博綜羣言」，此證北儒學風，主經史實濟，務博綜，不似江南以淸虛為貴也。</p>
<p class="calibre5">別有河西儒學，以諸涼兵禍較淺，諸儒傳業不輟，又為苻、姚喪亂後諸士族避難之所。至拓拔燾并北涼，羣士始東遷，遂與東方慕容燕以來儒業相匯合，而造成元魏之盛況。</p>
<p class="calibre5">劉延明就博士郭瑀學，瑀弟子五百人，通經業者八十餘人。涼武昭王以延明為儒林祭酒，蒙遜拜為祕書郎，牧犍尊為國師，學徒數百。常爽明習緯族，五經百家，多所研綜。門徒七百人，索敞為之助教。敞入魏以儒學為中書博士，貴游子弟成就顯達者數十人。蒙遜時又有宋繇、闞駰均見禮待。可見河西儒學之盛。又游明根、高閭皆以流寓入魏，特被孝文禮遇。遊子肇，亦名儒。閭與高允稱「二高」。</p>
<p class="calibre5">在此漢化深濃、儒業奮興之空氣下，乃醞釀而有魏孝文之遷都。</p>
<p class="calibre5">太袓元興元年至鄴，即有定都意，乃置行台。太宗神瑞二年又議遷鄴，以崔浩等諫而止。漢化愈進，即遷都動機愈成熟，兩事連帶而來。</p>
<h3 id="sigil_toc_id_102" class="calibre8">三　魏孝文遷都及北魏之覆滅</h3>
<p class="calibre5">魏孝文遷都，自有其必然的動因。</p>
<p class="calibre5">一則元魏政制，久已漢化，塞北荒寒，不配做新政治中心。</p>
<p class="calibre5">孝文太和十五年始親政，是年即建明堂，改營太廟。明年壞太華殿，改建太極殿。十七年改作後宮。北魏的國力，到此已盛，與其在平城因陋就簡的改造，不如徑遷洛陽，可以徹底興築，以弘規制。洛陽的新規模，可看洛陽伽藍記。其分區建築之計畫，創於韓顯宗，見北史韓傳。又孝文語其臣曰：「朕以恒、代無運漕之路，故宗邑民貧。今移都伊、洛，欲通運四方。」（見魏書成淹傳。）此皆經濟上原因，使魏不得不遷都也。崔浩諫拓拔珪遷鄴、則謂：「分家南徙，恐不滿諸州之地。」此見前後北魏國力之膨脹。</p>
<p class="calibre5">二則北方統一以後，若圖吞并江南，則必先將首都南移。</p>
<p class="calibre5">太和十五年始親政；十七年南伐，是年即議遷都，並起宮殿於鄴。是後連年南伐，直到孝文之卒。可知孝文遷都，實抱有侵略江南之野心也。</p>
<p class="calibre5">三則當時北魏政府，雖則逐步漢化。此只是北方漢士族的文化力量之逐步抬頭。而一般鮮卑人，則以建國已踰百年，而不免暮氣漸重，此卻是淺演民族一種根本的慘運。魏文帝實在想用遷都的政策來與他的種人以一種新刺激。</p>
<p class="calibre5">史稱：「魏主將遷都，恐羣臣不從，乃議大舉伐齊以脅之。至洛陽，霖雨不止，羣臣泣諫。魏主曰：『今者興發不小，苟不南伐，當遷都於此。』時舊人雖不願內徙，而憚於南伐，無敢言者。遷都之計遂定。」其時一般鮮卑人之暮氣沉沉，固不待南遷而衰象已見矣。孝文太子恂，既南來，深苦河、洛暑熱，每追樂北方。此皆淺演民族之暮氣表示也。帝賜之衣冠，常私著胡服，杖數百，囚之。又謀輕騎奔代，廢為庶人，賜死。自以為一種高遠的政治理想，而引起家庭父子慘劇者，前者有王莽，後有魏孝文。時孝文南遷，所親任多中州儒士，其時北方漢士族文化力量已不可侮。惟孝文知之，鮮卑種人多不知也。宗室及代人，往往不樂。孝文嘗謂陸叡曰：「北人每言北俗質魯，何由知書？此乃鮮卑暮氣對漢文化之反應。朕聞之，深用憮然。今知書者甚眾，豈皆聖人？顧學與不學耳。朕為天子，何必居中原？欲卿等子孫，漸染美俗，聞見廣博。若永居恒北，複值不好文之主，不免面牆耳。」孝文之開譬深切如此，然陸叡、穆泰終以反對南遷，謀亂伏誅，則知當時鮮卑人一般之意態，實距孝文理想甚遠也。</p>
<p class="calibre5">孝文遷都後的政令，第一是禁胡服，屏北語。</p>
<p class="calibre5">帝謂：「三十以上，習性已久，容不可猝革；三十以下，語言不聽仍舊。」又曰：「如此漸習，風化可新。若仍故俗，恐數世之後，伊、洛之下，複成披髮之人。」又曰：「朕嘗與李沖論此，沖曰：『四方之語，竟知誰是？帝者言之，即為正矣。』沖之此言，其罪當死。」觀顏之推家訓，當時北方士族，仍有以教子弟學鮮卑語得奉事公卿為榮。直至高歡，必遇高敖曹在軍中，乃為漢言。則魏孝文之理想，竟未得達。</p>
<p class="calibre5">其次則禁歸葬，變姓氏。</p>
<p class="calibre5">自是代人遷洛者，悉為河南洛陽人。拓拔改氏元，其它如長孫、拓拔。奚、達奚。叔孫、乙旃穆、丘穆陵。陸、步六孤。賀、賀賴。劉、獨孤。樓賀樓。等，皆胡姓改。凡一百十八姓。詳魏書官氏志。</p>
<p class="calibre5">又次則獎通婚。孝文自納范陽盧氏，淸河崔氏、榮陽鄭氏、太原王氏四姓女充後宮。</p>
<p class="calibre5">孝文明知鮮卑遊牧故習，萬不足統治中華，又兼自身深受漢化薰染，實對漢文化衷心欣慕，乃努力要將一個塞北遊牧的民族，一氣呵熟，使其整體的漢化。</p>
<p class="calibre5">而一時朝士，文采、經術尤盛。此與當時暮氣的鮮卑人兩兩對照，卽知魏孝文遷都之一種內心激動矣。</p>
<p class="calibre5">如高允、尤好春秋公羊。李世安、祖曾，治鄭氏禮、左氏春秋。叔父孝伯，少傳父業。李沖、李彪、上封事七條，極識治體，殆其時之賈生也。為中書教學博士，述春秋三傳，合成十卷。王肅，自南朝來。尤其著者。所謂：「劉芳、李彪諸人以經書進，崔光、邢巒之徒以文史達，其餘涉獵典章，關集詞翰，斯文鬱然，比隆周、漢也。」魏書儒林傳序。</p>
<p class="calibre5">惜乎孝文南遷五年卽死。孝文五歲即位，初權在太后。二十五歲始親政，二十九歲遷都，三十三歲即卒。</p>
<p class="calibre5">他的抱負未能舒展，鮮卑人追不上他的理想，而變亂由此起。</p>
<p class="calibre5">初，元魏在馬邑、雲中界設「六鎮」以防柔然。</p>
<p class="calibre5">六鎮：酈道元傳：「明帝以沃野、懷朔、薄骨律、武川、撫冥、柔玄，懷荒、禦夷諸鎮並改為州，會諸鎮叛，不果。」</p>
<p class="calibre5">沃野，沃野、薄骨律在西北邊，略當河套、寧夏境，為六鎮最西第一鎮。懷朔，最西第二鎮，今綏遠五原、固陽境。武川，從西第三鎮，今綏遠武川。撫冥，武川、柔玄之間，約相距各五百圼之地。柔玄，懷荒東，近天鎮北，今綏遠興和。懷荒，今地未考，當在興和、沽源間。又有禦夷，今察哈爾沽源、多倫二縣地。後置，在「六鎮」外。</p>
<p class="calibre5">鮮卑高門子弟，皆在行間，貴族卽是軍人，當兵卽是出身，雜卑自己規模本如此。</p>
<p class="calibre5">北史廣陽王建傳：「昔皇始以移防為重，盛簡親賢，擁麾作鎮，配以高門子弟，以死防遏。不但不廢仕宦，乃至偏得複除。當時人物，忻慕置之。」按：六鎮亦有柔然降人，及內地漢人征發配戍。故明帝正光五年八月詔，有「元非犯配，悉免為民，鎮改為州」之語。</p>
<p class="calibre5">及遷洛陽，政治情勢大變，文治基礎尚未穩固，而武臣出路卻已斷塞。</p>
<p class="calibre5">廣陽王傳謂：「及太和在曆，豐、沛舊門，仍防邊戍。自非得罪當世，莫肯與之為伍。一生推遷，不過軍主。然其往世房分，留居京者，得上品通官；在鎮者，便為淸途所隔。」北齊書魏蘭根傳亦謂：「中年以來，有司號為府戶，役同廝養，官婚班齒，致失淸流。而本宗舊族，各各榮顯，顧贍彼此，理當憤怨。」按：道武平中山，多置「軍府」以相威攝，凡有八軍。軍各配兵五千，食祿主帥，軍各四十六人。自中原稍定，八軍之兵漸割南戍，軍兵裁千餘，然帥如故，費祿不少。楊椿表罷四軍，減其主帥百八十四人，六鎮亦稱「府戶」，蓋體制略同。西魏「府兵」之名殆本此。秦、漢軍民分治，故於郡守外置都尉。北朝其先純系軍治，故府設帥，而稱軍府。（此猶秦南海、桂林、象郡僅設一尉，不更置守也。）及後文治漸蒸，軍主鎮帥，遂無出路，羣加簡蔑，目為府戶，以別於中朝搢紳門閥焉。</p>
<p class="calibre5">一輩南遷的鮮卑貴族，盡是錦衣玉食，沉醉在漢化的綺夢中。</p>
<p class="calibre5"><img src="../Images/image_2820ad3962e648908432c7f0ff3b2d27.jpg" class="calibre6"/></p>
<p class="calibre5">洛陽伽藍記謂：「當時帝族王侯、外戚公主，擅山海之富，居川林之饒，爭修園宅，互相誇競。崇門豐室，洞戶連房，飛館生風，重樓起霧，高臺方榭，家家而築；花林曲池，園園而有。而河間王琛最為豪首，常與高陽王雍爭衡。」高陽正光中為丞相，童僕六千，妓女五百，漢、晉以來，諸王豪侈未之有。河間亦妓女三百，常語人云：「晉室石崇，乃是庶姓；況我大魏天潢，不為華侈。」此等漢化，豈魏孝文所想望！</p>
<p class="calibre5">而留戍北邊的，卻下同奴隸。貴賤遽分，淸濁斯判。朝政漸次腐敗，遂激起邊鎮之變亂。</p>
<p class="calibre5">胡太后時，明帝神龜二年。羽林、虎賁作亂，殺尚書郎張仲瑀及其父張彝，而朝廷不能問，仲瑀上封事，請詮別選格，排抑武夫，不使預淸品。及父子見殺，詔誅凶強者八人，餘並大赦以安之。其事已為凊流文治派與武人勢力之顯著衝突。在中央政府下之羽林侍衛尚無出路，何論邊鄙鎮兵？六鎮叛變，正為此種形勢之繼續擴大。南中文治派與北邊武人之衝突，其後面不啻卽是漢化與鮮卑故俗之衝突也。史又稱：「代人遷洛，多為選部所抑，不得仕進。及六鎮叛，元叉乃用代來人為傳詔以慰悅之。」是可見當時南、北界劃矣。</p>
<p class="calibre5">爾朱榮入洛陽，沉王公以下二千餘人於河。洛陽政府的漢化暫見頓挫。</p>
<p class="calibre5">爾朱榮世為領民酋長，部落八千餘家，有馬數萬匹，元天穆說之曰：「世跨並、肆，部落之民，控弦一萬。」此乃代表鮮卑遺留在北方之舊傳統、舊勢力，與洛陽漢化後之新朝貴絕不相同。一個國家，同時擺著兩個絕不相同的社會，勢必釀亂。</p>
<p class="calibre5">而鮮卑命運，亦竟此告終。</p>
<p class="calibre5">凡歷史上有一番改進，往往有一度反動，不能因反動而歸咎改進之本身；然亦須在改進中能善處反動方妙。魏孝文卒後，鮮卑並不能繼續改進，並急速腐化，豈得以將來之反動，追難孝文！</p>
<h3 id="sigil_toc_id_103" class="calibre8">四　北齊北周文治勢力之演進</h3>
<p class="calibre5">然北魏洛陽政府之覆滅，只是拓拔氏一家統治權之解體，對於當時北方文治勢力之進展，依然無可阻礙。魏孝文只是認識了此種力量，要把鮮卑的統治權與之融合一體。洛陽的鮮卑貴族，以及北方的六鎮軍人，都不瞭解此意，他們只有先後做時代潮流下之犧牲品。</p>
<p class="calibre5">史稱：「世宗時，天不承平，學業大熾。燕、齊、趙、魏之間，橫經著錄，不可勝數，多者千餘人，少者亦數百，州舉茂異，郡貢孝廉，每年逾眾。」此魏孝文遷都後北方學術界氣象也。</p>
<p class="calibre5">北齊在地理和人物上，都承襲著洛陽政府之遺傅。</p>
<p class="calibre5">爾朱榮居晉陽，為孝莊帝所殺。榮從子兆弑莊帝，高歡殺兆，孝武帝奔關中。高歡以洛陽西逼西魏，南近梁境，乃議遷鄴。洛陽四十萬戶，令下三日，狼狽即行。</p>
<p class="calibre5">高歡一家，雖是一個漢、鮮混雜的家庭，史稱高歡渤海蓨人，其六世祖隱，為晉玄菟太守，則高歡應為漢人。惟自五世祖慶，已三世事慕容氏，曾祖湖仕北魏，諡坐法徙懷朔。史稱歡遂「習其俗」，至其後婁氏則鮮卑豪族也。高澄婁出，故侯景呼以「鮮卑小兒」。高洋問杜弼：「治國當用何人？」弼對：「鮮卑車馬客，會須用中國人。」洋以為「此言譏我」。又斬高德政，謂：「德政常言宜用漢人除鮮卑，此即合死。」洋後李氏出趙郡，其子廢帝殷，洋謂其：「得漢家性質，不似我。」</p>
<p class="calibre5">然而漢人的勢力，很快在北齊的政府下抬擡頭。</p>
<p class="calibre5">史稱：「高歡時，鮮卑共輕中華朝士，惟憚高昂。歡每申令三軍，常為鮮卑言；昂若在列時，則為華言。」然高洋即位，羣臣皆漢、魏衣冠。直至末年，洋乃數為胡服，微行市裡。則知文宣時齊朝早已漢化。又齊文宣誅諸元二十五家，殺三千人，餘十九家並禁錮，嗣又大殺元氏，魏後竟無遺種，亦為漢人得勢一因。其後隋文帝盡殺宇文子孫，無遺種。</p>
<p class="calibre5">楊愔尤稱當時經學名懦，一門四世同居，昆季就學者三十餘人。事高洋，時稱「主昏於上，政淸於下。」常山王高演殺楊愔，高殷（廢帝，母李皇后，趙郡李氏女。）見廢，亦當時胡、漢界線相爭之一幕。</p>
<p class="calibre5">李鉉、邢峙、齊文宣詔授太子經。馮敬德、武成為後主擇師，命為侍講。馮元熙，敬德子，以孝經授緯太子。皆以經學為帝室師。史稱：「孝昌之後，海內淆亂，四方學校，所存無幾。至於興和、武定之世，寇難既平，儒業複光。」其間相去不過十年。後魏崔亮年勞之制，至是見革。</p>
<p class="calibre5">後魏自張彝見殺，武官皆得依資人選，官員少而應調者多。崔亮為吏部尚書，乃奏為格制，官不問賢愚，以停解日月為斷，年月久則先擢用，世謂之「停年格」。魏之失人自此始。高齊自高澄、袁韋修、楊遵彥、辛術相繼掌大選，頗革魏弊，而辛術管庫必擢，門閥不遺，衡鑒之美，尤為見稱。</p>
<p class="calibre5">士人為縣，尤見齊政漸上軌道。</p>
<p class="calibre5">北齊制縣為上、中、下三等，每等又有上、中、下，凡九等。此亦為隋、唐所襲。然猶因循後魏，用人濫雜，至於士流恥居。元文遙遂奏於武成帝，密搜世胄子弟，恐其辭訴，總召集神武門，宣旨慰諭而遣。自是縣令始以士人為之。</p>
<p class="calibre5">齊律尤為隋、唐所本。</p>
<p class="calibre5">南北朝諸律，北優於南。北朝尤以齊律為最。由唐及淸，皆本隋律，隋律則本於齊。魏拓跋燾定律，出崔浩、高允之手。浩長於漢律，為之作序。（史記索隙引。）高允史稱其「尤好春秋公羊」，蓋冶漢董仲舒、應劭公羊決獄之學者。其後代有名家，太和中，改定律令，君臣聚議一堂，考訂之勒，古今無比。此為北系諸律之嚆矢。淵源當自漢律，不盡襲魏、晉之制也。則齊政雖稱昏亂，其士大夫之貢獻亦甚大。</p>
<p class="calibre5">西魏則宇文泰雖系鮮卑，或匈奴。然因傳統勢力入關者少，更得急速漢化。蘇綽、少好學，博覽羣書。盧辯累世儒學。魏太子及諸王皆束脩禮受業。叔父同，注小戴，辯注大戴。諸人，卒為北周創建了一個新的政治規模，為後來隋、唐所取法。將來中國全盛時期之再臨，卽奠基於此。</p>
<p class="calibre5">綽依周禮定官制，未成而卒，辯續成之。西魏正式行周禮建六官，在恭帝三年。同脩者尚有崔獻，薛。</p>
<p class="calibre5">蘇綽的六條詔書，一、先治心，「治民之本，莫若宰守。治民之禮，先當治心。其要在淸心，次在治身，躬行仁義、孝弟、忠信、禮讓、廉平、儉約，繼之以無倦。」二、敦教化，三、盡地利，四、擢賢良，五、恤獄訟，六、均賦役。</p>
<p class="calibre5">懸為當時行政官吏的新經典。</p>
<p class="calibre5">文長數千言，周主常置座右。又令百司誦習。綽又制文案程式，朱出墨入，及計帳戶籍之法。此如漢初張蒼為計相事，隋室之盛卽本此。牧守、令長，非通六條及計帳者，不得居官。</p>
<p class="calibre5">官吏在政治上的責任，現在又明白的重新提出。</p>
<p class="calibre5">而當時官吏的任用，尤能打破歷來氏族門第的拘絯。</p>
<p class="calibre5">六條之四曰「擢賢良」，其言曰「自昔州郡大吏，但取門資，不擇賢良。夫門資乃先世之爵祿，無妨子孫之愚。今之選舉，不限資蔭，惟在得人。」</p>
<p class="calibre5">於是以前的官吏，為門資所應得；而此後的官吏，則將為民眾負責任。此種意識，不可不說是當時一個極大的轉變。</p>
<p class="calibre5">北史盧愷傳：「自周氏以降，選無淸濁。愷攝吏部，與薛道衡、陸彥師等甄別氏流。」又北史陸彥師傳：「轉吏部侍郎。隋承周制，官無淸濁，彥師在職，凡所任人，頗甄別於士庶。」蓋北周僻在關西，洛陽鮮卑貴族，去者無幾，故蘇綽得教宇文泰打破門第，拔才任用。如此，則鮮卑族自見湮沉，漢人自見騰驤，實為北周漢化一更要關鍵。隋文非有大功盛業，而北周大臣如韋孝寬、楊惠、李德林、高炯、楊穆，皆翕然歸奉，此恐亦有種姓之見存。至隋時，政治轉換，已上軌道，故盧愷、薛道衡等重提士庶之別，此並非反對北周之制，實為依照蘇綽用意，作更進一步之甄別也。</p>
<p class="calibre5">周禮是他們政治理論的根據，一時君臣皆悉心討究。</p>
<p class="calibre5">此書在魏孝文時已見重。西魏因推行周禮，故公卿多習其業。北齊熊安生精治此經，名聞於周。周武帝滅齊，安生遽令掃門，曰：「周帝必來見我」，已而果至。</p>
<p class="calibre5">僚吏俊彥，旦理公務，晚就講習。</p>
<p class="calibre5">北周文帝於行台省置學，取丞郎及府佐德行明敏者充生。悉令旦理公務，晚就講習，先六經而後子、史。又於諸生中簡德行淳懿者侍讀書，河東薛慎等十二人應其選。</p>
<p class="calibre5">從學術影響到政治，回頭再走上一條合理的路，努力造出一個合理的政府來。此指能切實貢獻於民眾，而非專為保門第、固權榮而言。</p>
<p class="calibre5">從此漫漫長夜，開始有一線曙光在北方透露。到隋、唐更見朝旭耀天。</p>
<h2 id="sigil_toc_id_104" class="calibre7">第十八章　變相的封建勢力魏晉南北朝之門第</h2>
<p class="calibre5">貴族世襲的封建制度，早在戰國、秦、漢年間徹底打破。然而東漢以來的士族門第，他們在魏晉南北朝時代的地位，幾乎已成為變相的封建了。</p>
<h3 id="sigil_toc_id_105" class="calibre8">一　九品中正制與門閥</h3>
<p class="calibre5">東漢士族地位的獲得，本由當時的察舉制度。三國喪亂之際，「士人流移，考詳無地。」衛瓘語。用兵既久，人材自行伍雜進。「郎吏蓄於軍府，豪右聚於都邑。」李重語。兩漢文治精神所托命的州、郡察舉制，一時逆轉，而倒退為秦、漢初年之軍功得官。要對此種情況加以救挽，於是有魏尚書陳羣之「九品官人」法。事起延康元年，始議則自何夔。</p>
<p class="calibre5">朝廷用人委之尚書，然尚書「不能審核天下人才士庶，劉毅所謂「一吏部、兩郎中，而欲究鑑人物，何異以管窺天？」但又不願漫無標準，一切委之軍隊或私人關係。於是委中正銓第等級，上上、上中、上下、中上、中中、中下、下上、下中、下下九級。憑之授受。」通典語。</p>
<p class="calibre5">州置「大中正」，郡置「小中正」。自漢末舍之州牧，於是州在郡上，自成一級。大中正以「本處人任諸府公卿及台省郎吏有德充才盛者為之」。通典語。故「中正」乃中央官之兼職。故晉書職官志別無「中正」之官。</p>
<p class="calibre5">中正何以必須本處人任之？因非此無以熟知各本處之人才。中正何以必須中央官兼職？因亂離之際，人才集中中央，就近訪察為便。</p>
<p class="calibre5">各地郡中正可以各就所知，彙報各本州大中正。大中正得根據鄉評，定其品級與進退。</p>
<p class="calibre5">通典云：「其有言行修著，則升進之；或以五升四，以六升五。倘或道義虧闕，則降下之；或自五退六，自六退七。」</p>
<p class="calibre5">此雖為軍政狀態下一時之權宜，然其初「猶有鄉論餘風」。衛瓘語。故其後有「正始勝流」之目。李重語。</p>
<p class="calibre5">今按：此制與州、郡察舉有相異者兩點：</p>
<p class="calibre5">一、州、郡察舉之權在地方官，而州大中正則為中央官之兼職。故士庶求出身者，於察舉制度下必須歸於地方，而在中正制度下則須奔集中央。</p>
<p class="calibre5">此制本因人才不在鄉里而立。但既立此制，則有使人才永不反歸鄉里之勢。</p>
<p class="calibre5">二、州、郡察舉只為士人進身之初步，至於以後在官職位之升降與轉移，則與察舉無關。九品中正於各本州人士，無論已仕、未仕，皆以入品。</p>
<p class="calibre5">魏志常林傳注引魏略，謂：「中正差敘，自公卿以下至於郎吏，功德材行所任。」衛瓘謂：「其始鄉邑淸議，不拘爵位」，故居官者因淸議而進退。諒陳羣初意，蓋欲藉此澄淸當日濁亂之官場也。陳壽父死有疾，使婢丸藥，鄉黨貶議，遂致沉滯。後又因遵遺囑葬母洛陽，坐不以母歸葬，再致廢辱。東晉溫嶠為丹陽尹，平蘇峻有大功，司徒長史以嶠母亡遭喪不葬，下其品。</p>
<p class="calibre5">如是則官位之升降，乃不系於居官服務之成績，而操於中正之「品狀」。</p>
<p class="calibre5">「品」者履行，「狀」者才能、績效。中正可得定「品」，不能知「狀」。應於入仕之後，別有考課之法。今品、狀均付於中正。如王嘉敘吉茂雖在上第而狀甚下，云其「德優能少」是也。此制初意，本欲使官人之權不操於在下，而結果轉使在下者持官人進退之柄。故劉毅謂：「雖職之高，還附卑品，無績於官，而獲高敘。是為抑功實而隆實名，上奪天朝考績之分，下長浮華朋黨之士。」又按：州、郡察舉，每歲不過數人，故易識別；中正品狀，同時網羅合境人才，勢難周悉。於是只憑門第，兼采虛譽，雖欲中正，亦不能得。此又為察舉制與中正制相異之一點。</p>
<p class="calibre5">關於第二點，魏夏侯玄已求矯正。</p>
<p class="calibre5">謂：「中正但當考行倫輩，銓衡專於台閣，不必使中正幹銓衡之機。眾職各有官長，但使官長各以其屬能否獻之台閣；台閣則據官長能否之第，參以鄉閭德行之次，擬其倫比，勿使偏頗。」</p>
<p class="calibre5">但當魏、晉之際，司馬氏正結歡強族，自謀篡竊，夏侯玄不免殺身之禍，集權中央之政見，難見實施。</p>
<p class="calibre5">關於第一點。西晉統一以後，劉毅、衛瓘、李重諸人均有論列。九品中正本系三國軍政時代之權宜辦法，今天下複歸一統，自當仍將察舉權付之地方長官，不必再要一個中正。</p>
<p class="calibre5">此亦所謂「土斷」。衛瓘云：「臣等以為宜擬古制，以土斷定。自公卿以下，皆以所居為正，無複懸客，遠屬異土。如此則同鄉鄰伍，皆為邑裡，郡縣之宰，即以居長。盡除中正九品之制，使舉善進才各由鄉論。如此則下敬其上，人安其教也。」</p>
<p class="calibre5">然而當時世族門第之勢力已成，九品中正制正為他們安立一個制度上之護符。中正「計資定品，惟以居位為貴。」亦衛瓘語。「據上品者，非公侯之子孫，卽當途之昆弟。」段灼語。「上品無寒門，下品無勢族。」劉毅語。高門華閥，有世及之榮；庶姓寒人，無寸進之路。此為當時盡人皆知之事實。在此形勢下，故家大族，雖無世襲之名，而有世襲之實，因此這一個制度終於不能廢棄。陸機薦賀循、郭納表，謂：「伏思台郎所以使州州有人，非徒以均分顯路，惠及外州而已。誠以庶士殊風，四方異俗，壅隔之害，遠國益甚。至於荊、揚二州，戶各數十萬，今揚州無郎，而荊州、江南乃無一人為京城職者，誠非聖朝待四方之本心。」觀此知西晉北方士族擅朝政之概。宜乎元帝渡江，有「寄人國土，心常慚愧」之語也。</p>
<h3 id="sigil_toc_id_106" class="calibre8">二　學校與考試制度之頹廢</h3>
<p class="calibre5">兩漢官人，與察舉制相輔並行者，尚有學校與考試。東漢的累世經學，卽為造成門閥之一因，但到門閥勢力一旦長成，學校與考試制度卽不重要，難以存在。</p>
<p class="calibre5">漢末喪亂，天下分崩，學校自無存立之地。魏黃初、文帝。太和、靑龍明帝。中，屢次想振興學校，然而「高門子弟，恥非其倫」。齊王芳時劉馥語。</p>
<p class="calibre5">博士旣無高選，來者只為避役而已。</p>
<p class="calibre5">兩漢由博士入官者，多至公卿。魏高柔疏：「博士遷除，限不過長。」最低級之地方官。其升遷既有限，宜遴選不得其人矣。</p>
<p class="calibre5">中央的尊嚴已倒，王政轉移而為家教，自然高門子弟不願進國立的太學。</p>
<p class="calibre5">國立太學的傳統教育為六經與禮樂，而當時名門世族的家庭風尚，是莊老與淸談。六經禮樂本求致用，此兩漢之學風。莊老淸談則務於自娛。中央政府無權駕馭世族，世族亦不願為中央所用。</p>
<p class="calibre5">直到東晉成帝時，咸康三年。還有人國子祭酒袁環、太常馮懷。以為江左寖安，請興學校。遂重立太學，徵求生徒。然當時士大夫多講莊老，看不起儒家，終於沒有人來理會。</p>
<p class="calibre5">宋文帝立玄、史、文、儒四學，乃以玄為首，國立太學改講莊老玄談。然莊老根本理論便不承認國家有教育人民之必要。宜乎南朝立學，皆旋立旋廢，亦僅為具文而已。</p>
<p class="calibre5">中央旣無登用人才之權，如何再能鼓舞人心來受中央的教育？</p>
<h3 id="sigil_toc_id_107" class="calibre8">三　南渡後之僑姓與吳姓</h3>
<p class="calibre5">九品中正制已為門第勢力安置一重政治上外在的護符。晉室東遷，中原衣冠，追隨南渡者，依借勤王之美名，又在政治上自佔地步。故當時有僑姓、吳姓之別。</p>
<p class="calibre5">過江者為「僑姓」，王、謝、袁、蕭為大。東南則為「吳姓」，朱、張、顧、陸為大。吳姓不如僑姓。</p>
<p class="calibre5">東南本為勝國，自不敢比望中原。南士無僕射，多歷年所。齊孝武帝欲以張緒為右僕射，以問王儉，儉曰：「緒少有淸望，誠美選，然南士由來少居此職。」乃止。褚彥回曰：「江右指東晉。用陸玩、顧和，皆南人也。」儉曰，「晉氏衰政，不可為則。」</p>
<p class="calibre5">而僑姓中又分早、晚渡江之不同。</p>
<p class="calibre5">杜驥兄坦告宋文帝：「臣本中華高族，亡髙袓因晉氏喪亂，播遷涼土。直以南渡不早，便以荒傖賜隔。」</p>
<p class="calibre5">中央政府本屬虛置，只得對之優借。</p>
<p class="calibre5">故「甲族以二十登仕，後門以過立試吏」。梁書高帝紀。宋、齊以來，甲族「起家卽為秘書郎」。南史張贊傳。帝王偶爾破格用人，便足自傲。</p>
<p class="calibre5">梁武帝以張率為秘書丞，謂曰：「秘書丞天下淸官，東南望冑未有為之者，今以相處，為卿定名譽。」</p>
<p class="calibre5">這都是當時政治上的不成文法，為故家世族擁護權益。</p>
<h3 id="sigil_toc_id_108" class="calibre8">四　當時之婚姻制度與身分觀念</h3>
<p class="calibre5">故家世族為要保守他們的特權，亦複處處留神，一步不放鬆。最緊要的自屬婚姻制度，這是保守門閥一道最重要的防線。齊代王源嫁女富陽滿氏，沈約至特上彈章。沈文云：「自宋氏失禦，禮教凋衰，衣冠之族，日失其序。」可見當時門第勢力已日就隳弛。又云：「源見告窮盡，因與滿為婚，聘禮五萬。源先喪婦，以所騁餘直納妾。」是門第之混淆，大率由於貧富之顛倒也。侯景請娶於王、謝，梁武帝謂：「王、謝門高非偶，可於朱、張以下訪之。」</p>
<p class="calibre5">不僅他們對於婚姻制度如此謹嚴，卽日常私人交接，亦複故意的裝身分，擺架子，好像他們果然輿別人有一種不可踰越的界線。</p>
<p class="calibre5">中書舍人王弘為宋太祖所愛遇，謂曰：「卿欲作士人，得就王球坐。若往詣球，可稱旨就席。」及至，球舉扇曰：「若不得爾。」弘還啟聞，帝曰：「我便無如此何。」紀僧真幸於宋孝武帝，曰：「臣小人，出自本州武吏，願就陛下乞作士大夫。」帝曰：「此事由江斅、謝蕍，我不得措意，可自詣之。」紀承旨詣斅，登榻坐定，斅命左右移吾床讓客。紀喪氣而還，帝曰：「士大夫固非天子所命。」</p>
<p class="calibre5">士大夫在政治上的官爵以外，別有其身分與地位，此事從東漢以來已有之。除卻道德、學問等問題不論。惟東漢尚為名士，而至此遂成貴族。名士及身而止，貴族世襲罔替。</p>
<p class="calibre5">然而士大夫特意裝身分的故事，至宋、齊以下而轉盛，永明中，王儉與賈淵撰百家譜，譜學亦自此乃盛也。這便是告訴我們，當時士族門第的界線，實已將次破壞了。</p>
<p class="calibre5">還有一事可以見出當時士族門第勢力消長之朕兆者，便是朝廷禦史官之輕重。禦史本為朝廷振肅紀綱之官，當時士族既目無中央，自不樂於有此職。此在宋、齊時極顯見。</p>
<p class="calibre5">宋顏延之為禦史中丞，在任縱容，無所舉奏。王球甚矜曹地，從弟僧朗除中丞，謂曰：「汝為此官，不復成膏粱矣。」齊甲族多不居憲職，王氏分枝居烏衣者為官微減，王僧虔為中丞，曰：「此是烏衣諸郎坐處，我亦試為耳。」故齊明帝謂「宋世以來無嚴明中丞」。</p>
<p class="calibre5">但梁、陳以下，禦史官遂多稱職，此亦世族漸失地位之一徵。</p>
<p class="calibre5">江淹彈中書令謝朏等，齊明帝稱為「近世獨步」。張緬居憲司，號勁直，梁武帝至遣工圖其像於臺省。其它如張綰、到洽、孔休源、臧盾、江革、皆在梁。孔奐、袁憲、徐陵、宗元饒等，皆在陳。皆以任禦史舉職稱。</p>
<h3 id="sigil_toc_id_109" class="calibre8">五　北方的門第</h3>
<p class="calibre5">士族門第同時亦在北方留存，但北方的士族其境遇與南方不同。</p>
<p class="calibre5">一、南渡者皆勝流名族，在當時早有較高之地位，其留滯北方不能南避者，門望皆較次。故思想上南渡者皆能言淸玄，而留北者，皆較篤實。（時稱「鄙俗」。）</p>
<p class="calibre5">二、南渡衣冠，藉擁戴王室之名義，而朘削新土，視南疆如殖民地。北方士族則處胡族壓逼之下，不得不厚結民眾，藉以增強自己之地位，而博得異族統治者之重視。故南士借上以淩下，北族則附下以抗上。情勢既異，其對各方態度亦全不同。</p>
<p class="calibre5">三、南方士族處於順境，心理上無所忌憚，其家族組織之演進，趨於分裂而為小家庭制。</p>
<p class="calibre5">宋孝建時，孝武帝。周朗魏書劉駿傳以為周殷。上書獻讜言，謂：「今士大夫父母在而兄弟異計，十家而七。庶人父子殊產，八家而五。其甚者，乃危亡不相知，饑寒不相恤。」隋盧思道聘陳，嘲南人詩曰：「共甑分炊飯，同鐺各煮魚。」日知錄卷十三有「分居」一條論及此。</p>
<p class="calibre5">北方士族處於艱苦境況下，心理上時有戒防，時抱存恤之同情，其家族組織之演進，趨於團結而為大家庭制。</p>
<p class="calibre5">宋書王仲德傳：「北上重同姓，謂之骨肉，有遠來相投者，莫不竭力營贍。」南人則有鄰而各自為族者。河北有薛、馬兩姓，各二千餘家。北史薛允傳。薛安都，河東汾陰人，世為疆族，族眾有三千餘家。宋書。楊播、楊椿兄弟，「一家之內，男女百口，緦服同爨。」其家仕魏有七郡太守、三十二州刺史。魏書節義傳：「博陵李氏七世共居同財，家有二十二房，一百九十八口。」其它六世、五世、四世同居者甚多。又顏氏家訓謂：「北土風俗，率能恭儉節用，以贍衣食。江南奢侈，多不逮焉。」南北奢儉之風，亦因處境積慮而異。家訓又云：「江左不諱庶孽，喪室之後，多以妾滕終家事。河北鄙於側出，是以必須重娶。」此亦因家庭制度之大小而異也。</p>
<p class="calibre5">故南方士族直是政治權利上之各自分佔，而北方士族則幾成民族意識上之團結一致。當時異族視之，亦儼如一敵國，比之劉淵、石勒，不敢輕侮。</p>
<p class="calibre5">宋孝王關東風俗傳謂：「文宣之代，政令嚴猛，羊、畢諸豪頗被徙逐。至若瀛、冀諸劉，淸河張、宋，并州王氏，濮陽侯族，諸如此輩，一宗近將萬室，煙火連接，比屋而居。獻武初在冀郡，大族蝟起應之。侯景之反，河南侯氏幾為大患，有同劉元海、石勒之眾也。」南齊書：「劉懷珍，北州舊姓，門附殷積，啟上門生千人充宿衛，孝武大驚。」以為南方所少有也。又按：北史畢義雲傳：「畢家兗州北境，常劫掠行旅為州裡患。其家私藏工匠，有十餘機織錦，自造金銀器物。」又北齊書循吏宋世良傳：「淸河東南曲堤，為成公一姓蟠居。羣盜多萃此。諺云：『寧度東吳、會稽，不曆成公曲堤。』」北方豪姓亦多仗暴力為奸利者。要之其自身具有一鍾力量，與南方貴族仰賴於政治勢力者不同。</p>
<p class="calibre5">四、南方士族早有地位。故不頋再經心世務，高門大族門戶已盛，令、僕、三司可安流平進，故不屑竭智盡心，以邀恩寵。乃相尚為莊老玄虛。北方士族處異族統治之下，旣不能澄淸驅攘，只有隱忍合作，勉立功業以圖存全，故相尚為經術政務。處異族統治下，惟經術可以進退自全，如刑名、縱橫，皆危道也。</p>
<p class="calibre5">故南方士族不期而與王室立於對抗之地位，其對國事政務之心理，多半為消極的。北方士族乃轉與異族統治者立於協調之地位，其對國事政務之心理，大體上為積極的。因此南方東晉以至南朝，歷代王室對士族不斷加以輕蔑與裁抑，而南方士族終於消沉。北方自五胡迄元魏、齊、周，歷代王室對士族逐步加以重視與援用，而北方士族終於握到北方政治之中心勢力，而開隋、唐之複盛。唐代士大夫多沿北朝氏族。</p>
<h3 id="sigil_toc_id_110" class="calibre8">六　郡姓與國姓</h3>
<p class="calibre5">北方門第至元魏時亦有郡姓、國姓之目。「郡姓」為漢族。</p>
<p class="calibre5">山東以王、崔、盧、李、鄭為大。關中以韋、裴、柳、薛、楊、杜首之。</p>
<p class="calibre5">「國姓」卽鮮卑。</p>
<p class="calibre5">亦稱「虜姓」，代北以元、拓拔。長孫、拔拔。宇文、于、勿忸于。陸、步六孤。源、禿髮賀，太武賜姓。竇紇豆陵。為首。</p>
<p class="calibre5">魏孝文遷都，詔以門第選舉。</p>
<p class="calibre5">詔曰：「代人先無姓族，雖功賢之胤，無異寒賤，故宦達者位極公卿，其功、衰之親仍居猥任。其穆、陸、賀、劉、樓、于、嵇、尉八姓，且下司州、吏部，勿充猥官，一同四姓。范陽盧、淸河崔、滎陽鄭、太原王。自此以外，應班士流者，尋續別敕。其舊為部落大人，而皇始以來，三世官在給事以上，及品登王公者為姓。若本非大人，而皇始以來，三世官在尚書以上，及品登王公者，亦為姓。其大人之後，而官不顯者為族。若本非大人而官顯者亦為族。凡此姓族，皆應審覆，勿容冒偽。」</p>
<p class="calibre5">在孝文之意，一面因為忻慕漢化，重梘漢士族之門第；一面則實欲援借漢族門第制度來保護鮮卑族的政治地位。當時北方門第有「膏粱」、三世有三公。「華腴」、三世有令、僕。「甲姓」、三世有尚書、領、護。「乙姓」、三世有九卿、方伯。「丙姓」、三世有散騎常事、太中大夫。「丁姓」三世有吏部正員郎。之目，秀才、州主簿、郡功曹，非四姓不在選。亦幾乎是一個變相的世襲。孝明時，淸河王懌上表，謂：「孝文制出身以門品，高下有恆。若准資蔭，自公、卿、令、僕之子，甲、乙、丙、丁之族，上則散騎、秘、著，下逮禦史、長、兼，皆條例昭然，無有虧沒。」魏帝用意，皎然可見。當時君臣討論，諸臣皆請惟拔才用，不論門品，而孝文不以為是。</p>
<p class="calibre5">北史韓顯宗傳，李沖曰：「未審上古以來，置官列位，為欲為膏粱兒地，為欲益政贊時？」帝曰：「俱欲為人。」沖曰「若欲為人，今日何為專崇門品，不有拔才之詔？」帝曰：「苟有殊人之技，不患不知。然君子之門，假使無當世之用者，要自德行純篤。」沖曰：「傅嚴、呂望，豈可以門見舉？」帝曰：「如此者希，曠代有一、兩耳。」李彪曰：「陛下若專以地望，不審魯之三卿，孰若四科？」帝曰：「猶如向解。」韓顯宗曰：「陛下不應以貴承貴，以賤襲賤。」帝曰：「若有高明卓爾，才具儁出者，朕亦不拘此例。」</p>
<p class="calibre5">蓋若惟才是用，則鮮卑自不如漢人；論門品，則鮮卑以王室親貴，尚可保其優勢，所以較之南朝君臣的意態，恰相反對。北朝學校制度，亦較南朝像樣。</p>
<p class="calibre5">但是魏孝文只能在門第的觀念與制度上，設法使鮮卑漢化，故既改其姓氏，又獎勵與漢族高門通婚姻。而與中原故家士族同操政柄；並不能排除漢族，讓鮮卑獨鞏其治權。</p>
<p class="calibre5">當時在上者既力主門品，則門第在政治上的地位自然穩固。</p>
<p class="calibre5">他們已然經歷長時期的驚風駭浪，現在居然能苦撐穩渡，慢慢見岸。中國文化，賴藉這些門第的扶護保養而重得回生。北方士族所遭境遇，視南方士族遠為艱苦；而他們所盡的責任，亦較南方士族遠為偉大。</p>
<p class="calibre5">然平情而論，南方門第對於當時傳統文化之保存與綿延，亦有其貢獻。一個大門第，決非全賴於外在之權勢與財力，而能保泰持盈達於數百年之久；更非淸虛與奢汰，所能使閨門雍睦，子弟循謹，維持此門戶於不衰。當時極重家教門風，孝弟婦德，皆從兩漢儒學傳來。詩文藝術，皆有卓越之造詣；經史著述，亦燦然可觀；品高德潔，堪稱中國史上第一、第二流人物者，亦複多有。而大江以南新境之開闢，文物之蔚起，士族南渡之功，尤不可沒。</p>
<p class="calibre5">要之，門第之在當時，無論南北，不啻如亂流中島嶼散列，黑夜中燈炬閃耀。北方之同化胡族，南方之宏擴斯文，斯皆當時門第之功。固不當僅以變相之封建勢力，虛無之莊老淸談，作為褊狹之抨擊。</p>
<h2 id="sigil_toc_id_111" class="calibre7">第十九章　變相的封建勢力下之社會形態（上）在西晉及南朝</h2>
<h3 id="sigil_toc_id_112" class="calibre8">一　漢末之荒殘</h3>
<p class="calibre5">靈黃巾之亂。獻董卓之亂。以來，海內荒殘，人戶所存，十無一、二。分別言之，如：</p>
<p class="calibre5">洛陽　董卓西遷，悉軀餘民數百萬口至長安。盡燒宗廟、官府、居家，二百里內，室屋蕩盡，無複雞犬。後獻帝還洛，百官披荊棘，依牆壁間。百僚饑乏，尚書郎以下自出采穭，或饑死牆壁間，或為兵士所殺。吳志一注引江表傳：「舊京空虛，數百里中無煙火。」庚峻謁蘇林，林曰：「鄢陵舊五、六萬戶，聞今裁有數百。」</p>
<p class="calibre5">長安　董卓初死，三輔民尚數十萬戶。李、郭相鬥，放兵劫略，加以饑饉，獻帝脫逃，長安城空四十餘日。強者四散，贏者相食，二、三年間，關中無複人迹。</p>
<p class="calibre5">徐州　徐方百姓殷盛，流民多歸之。曹操父嵩避難琅琊，為陶謙別將所殺。初平四年，操攻謙，凡殺男女數十萬人，泗水為之不流，五縣、彭城、博陽、取慮（下邳）、睢陵、夏邱（沛）。無行迹。三輔遭李傕亂，流依謙者皆殲。曹操亦自謂：「舊土人民死喪略盡，國中終日行，不見所識，使吾悽愴傷懷。」建安七年軍譙令。</p>
<p class="calibre5">荊州　劉表在荊州，關西、兗、豫學士歸者千數；表沒，亦遭殘破。</p>
<p class="calibre5">壽春　袁術在江、淮，取給蒲蠃，民多相食，州裡蕭條。</p>
<p class="calibre5">其他如山東，為黃巾所殘。河北，為黑山賊所殘。又有劉虞、公孫瓚、袁紹父於相繼屠戮。孟達薦王雄曰：「涿郡領戶三千，孤寡之家，參居其半。」（魏志崔林傳注）甘隴，為馬騰、韓遂所殘，蘇則云：「金城郡為韓遂屠剝，戶不滿五百，到官撫鳩，見戶千餘。」（魏志蘇則傳注）靡不凋殘。</p>
<p class="calibre5">以赤壁之戰言，三方大較不到三十萬人。</p>
<p class="calibre5">曹操合中國卽北方人，共十五、六萬。及劉表眾七、八萬。共二十餘萬。號稱水步八十萬。孫權遣周瑜，謂「五萬眾難卒合，已選三萬人」。諸葛亮自稱有「關羽水軍萬人，劉琦江夏戰士亦萬人」。以戰國、楚漢之際，及王莽末年，及至黃巾初亂時幾次戰爭相比。可見當時壯丁之缺乏。</p>
<p class="calibre5">陳羣謂：「喪亂後人民比漢文、景時不過一大郡」，殆非虛語。杜恕亦謂：「大魏奄有十州之地，計其戶口，不如往昔一州。」</p>
<p class="calibre5">附：三國季年戶口數</p>
<p class="calibre5"><img src="../Images/image_112a0d940af444cc87e8c66dfaf2c89a.jpg" class="calibre6"/></p>
<p class="calibre5">就全史而言，戶口莫少於是時。大體當盛漢南陽、汝南兩郡之數。既備載後宮、將士、吏諸項，其數大約可靠。</p>
<p class="calibre5">三國晚季如此，其大亂方熾時可想。</p>
<h3 id="sigil_toc_id_113" class="calibre8">二　農民身分之轉變</h3>
<p class="calibre5">農民在大動亂中，地方政權隨著中央政權而解體，他們無所托命，不得不依存於當地或附近的強宗豪族。強宗豪族把他們武裝起來，成為一種自衛的集團，他們便成為強宗豪族的「部曲」。</p>
<p class="calibre5">如李典居乘氏，有宗族部曲三千餘家，萬三千餘口。袁、曹相拒官渡，李典輸谷帛供曹軍，後遂全部徙居鄴。李典之眾自有武裝，故稱「部曲」。亦有避地較僻，不需武裝，而以政令約束相安者，如田疇率宗族避難無終山，百姓歸之，數年間至五千餘家。袁氏亡，疇將其家族宗人三百餘家居鄴。亦有相聚而為寇盜者，如李通拜汝南太守時，賊張赤等五千餘家聚桃山，通攻破之。此等例不勝舉。</p>
<p class="calibre5">如是則農民由國家的公民，編戶籍，納租稅。一變而為豪族的私屬。納質任，稱部曲。「質任」卽抵押，凡為部曲，必納其親屬子女為抵押品，以表誠信。實在是農民身分之降低。</p>
<p class="calibre5">局勢逐漸澄淸，各地的強宗豪族，逐漸消并其勢力於幾個大勢力之下，再建政府，這便是三國。當時最嚴重的問題，是只有兵隊而無農民。吳、蜀臨亡時，兵籍均占全人口十分乃至九分之一。婦女去其半，老弱去其半，大體仍是有夫皆兵也。曹操得冀州，按籍自喜得兵三十萬，亦指全冀丁壯言。</p>
<p class="calibre5">兵隊無終歲之計，饑則寇掠，飽則棄餘。農民非加入軍隊，無以自全。其後則兵隊非仍轉為農民，亦不能存活。袁紹在河比，軍人仰食椹棗。袁術在江、淮，取給蒲蠃。</p>
<p class="calibre5">暫時對此問題的解決辦法，便是屯田制度。尤著者如曹操之屯田許下。</p>
<p class="calibre5">獻帝建安元年，曹操用棗祗、韓浩議建屯田，募民屯田許下。州、郡例置田官，所在積穀。征伐四方，無運糧之勞，遂能兼并羣雄。</p>
<p class="calibre5">鄧艾之屯田淮南、北。</p>
<p class="calibre5">齊王芳正始四年，鄧艾建議屯田淮南、北：「淮北二萬人，淮南三萬人，十二分休，常有四萬人，且田且守。」卽五萬兵隊中常有四萬兵輪番田種，以十分之二卽一萬兵專任防禦也。自壽春到京師，農官兵田，阡陌相屬。其他如劉馥之在揚州，賈逵之在豫州，均興屯田水利。吳、蜀亦然。</p>
<p class="calibre5">兵隊代替農民做了國家的基本公民，管督屯田的典農中郎將，暫時便等於地方行政長官。</p>
<p class="calibre5">魏末咸熙元年，始正式罷屯田官，以典農為太守，都尉為令長。至晉初泰始二年，又詔罷農官為郡縣。但以後複有農官。當時要把軍政的變態，轉移到民政的常態，頗非易易。</p>
<p class="calibre5">這是一個「複兵於農」的偉大運動。在中央首都許。的附近，乃至中國的腹地，淮南、北。都施行起屯田來。從整個政治問題而論，不得不說是一個絕路逢生的好辦法。但專從農民身分而論，卻又是一個大低落。</p>
<p class="calibre5">兩漢以來的農民，以公民資格自耕其地，而向政府納租。田地為農民所有，故農民得自由買賣。其出賣田地而變為私家佃戶者，此暫不論。現在是政府將無主荒田指派兵隊耕種，無形中，農田的所有權，又從農民手裡轉移到政府去。</p>
<p class="calibre5">這一個轉變最顯著的影響，便是農民的租稅加重。</p>
<p class="calibre5">漢代租額，通常是十五稅一，乃至三十稅一。魏、晉的租額是「持官牛者官得六分，百姓得四分；私牛而官田者，與官中分」。此據傅玄奏疏，及封裕諫慕容皝語。這便是王莽所謂「豪民劫假，收什五之稅」。現在是政府自做豪民。鄧艾疏：「四萬人且田且守，除眾費，歲完五百萬斛」，是屯田全入於官，而一人責百二十斛矣。其中歲課六十斛，就鄧之初計則正是什五之稅。咸寧三年杜預上疏：「乞分種牛付兗、豫二州將吏士庶，穀登之後，頭責三百斛」，其額重如此。</p>
<p class="calibre5">經過長期的大騷亂，農民本已失去耕地，現在他們是以國家兵隊的身分把屯田來代替吃餉。直到西晉統一，軍事狀態告終，這個情形實現到制度上來，便成西晉初年之「戶調」。</p>
<p class="calibre5">同時商業亦徹底破壞。</p>
<p class="calibre5">魏文帝黃初二年罷五銖錢，此是漢武以來社會通行的標準幣。命百姓以谷、帛為市。曹操時戶賦已只納絹綿，不納錢幣。可證明當時商業之不振。</p>
<p class="calibre5">商業不振之主因，在於長期兵爭之過分破壞。</p>
<p class="calibre5">楚、漢之際，商人乘機漁利，可證其時社會經濟動搖不如三國、五胡諸紛亂為甚。</p>
<p class="calibre5">而因商人階級之消失，更顯明的形成農民與貴族世家之對立。此後南方商業較盛，北朝殆至魏孝文遷洛陽後始有起色。史稱梁初「揚、荊、郢、江、湘、梁、益七州用錢；交、廣用金銀；余州雜以穀帛交易」。魏初民間皆不用線，髙袓太和十九年，始鑄太和五銖線。</p>
<h3 id="sigil_toc_id_114" class="calibre8">三　西晉之戶調製與官品占田制</h3>
<p class="calibre5">晉武帝平吳後，置「戶調式」：「丁男之戶，歲輸絹三疋，綿三斤；按：此亦如魏制，輸絹綿，不納錢幣。女及次丁男為戶者半輸。男子一人占地七十畝，女子三十畝。其外丁男課田五十畝，丁女二十畝；次丁男半之，女則不課。」男女年十六以上至六十為「正丁」；十五以下至十三、六十一以上至六十五為「次丁」；十二以下、六十六以上為「老小」，不事。這是戶調式的條文。</p>
<p class="calibre5">「調」本是調發之義，故戶調仍沿三國以來兵士屯田之舊規。</p>
<p class="calibre5">「戶調」二字始見於魏志趙儼傳。對懷附者收其綿絹，此為袁紹在河北所行之制度。此與「部曲」之納「質任」，乃同樣為中央政府解體下一種亂世之臨時辦法也。曹操得河北，令田租畝四升，戶出絹二匹、綿二斤，他不得擅興發；則「戶調」與「田租」尚分兩項。晉制於戶調下兼田租，則時漸平康，由兵屯變為農民，故戶必帶田矣。</p>
<p class="calibre5">男子占田七十畝，女子三十畝，合一百畝，卽古者一夫百畝之制。云「其外丁男課田五十畝，丁女二十畝」者，並非占地百畝之外別給七十畝，乃是在其佔地百畝之內以七十畝為課田。「課」是課其租收。云「其外」，乃承上文輸絹、輸綿而來，謂輸絹、輸綿之外，再課田租。換辭言之，卽是課其十分之七的田租。</p>
<p class="calibre5">泰始四年，傅玄上疏：「舊兵持官牛者，官得六分，士得四分；自持私牛者，與官中分，施行來久，眾心安之。今一朝減持官牛者，官得八分，士得二分；持私牛及無牛者，官得七分，士得三分，人失其所，必不歡樂。宜佃兵持官牛者與四分，持私牛者與官中分。」可見晉室當時本有十七收租之制，傅玄雖有建議，晉室未能聽受。戶調製仍依私牛及無牛例收租，故百畝課七十畝也。</p>
<p class="calibre5">與戶調製相附並行者，尚有「官品占田」制。令官品第一者占五十頃，第二品四十五頃，依次減五頃，至九品十頃而止。又各以品高卑蔭其親屬，多者及九族，少者三世。宗室、國賓、先賢之後，及士人子孫，亦如此。又得蔭人以為衣食客與佃客。品第六以上得衣食客三人，第七、笫八品二人，第九品一人。其應有佃客者，官品第一、第二者佃客無過五十戶，三品十戶，四品七戶，五品五戶，六品三戶，七品二戶，八品、九品一戶。</p>
<p class="calibre5">按：「蔭」者皆私屬，無公家課役。卽是國家允許將此一部分民眾田地劃歸私有；同時國家對百官亦不更班祿，其制甚似古代之封建。史稱：「自晉至梁、陳，都畿民皆為王公貴人佃客、典計、衣食客之類，皆無課役，佃穀與大家量分。」既役其力，又食其租。可見此等皆不屬政府。是雖有官品占田制明令相限，未必切實有效。直至南渡後情況猶然也。</p>
<p class="calibre5">這一個制度的用意，並不是授與強宗豪族以私占的特權，乃是要把當時強宗豪族先已私占的戶口及田畝括歸公有，而許他們一個最高限度的私占額。</p>
<p class="calibre5">在當時的政治狀況下，此事難能辦到。惟自農民言之，則大體上一樣是二八收租、三七收租，在公在私，無所別擇。</p>
<p class="calibre5">晉武帝泰始元年詔複百姓繇役，罷部曲將、長吏以下質任。「質任」乃部曲對其私主所呈之抵押信物，大抵以子女為之。咸寧三年大赦，除部曲督以下質任。此均在頒行戶調製以前，用意均不外要將強宗豪族的私民眾奪歸公家。然晉武以開國之君，對民眾絕無絲亳善意與德政，戶調稅收，依然與屯田兵一律，只想憑王室威嚴，向其下強奪豪取，豈能有成？晉室不永，只此等處可見。</p>
<h3 id="sigil_toc_id_115" class="calibre8">四　南渡之士族</h3>
<p class="calibre5">東晉南渡，一輩士族，又大批的結集著宗親、部曲流徙南來。</p>
<p class="calibre5">祖逖傳：「逖，范陽人，率親黨數百家避地淮泗，推逖為行主。達泗口，元帝逆用為徐州刺史，又以為豫州。逖將本流徙部曲百餘家渡江。」又如林、黃、陳、鄭四姓之入閩，見陳振書錄解題。明何喬遠閩書，謂林、黃、陳、鄭、詹、丘、何、胡八族。</p>
<p class="calibre5">他們在南方未經墾辟的園地上，著手做他們殖民侵略的工作。「擅割林池，專利山海。」任昉語。「富強者兼嶺而占，貧弱者薪蘇無托。」宋書羊玄保傳。「貴勢之流，亭池第宅，競趨高華。至於山澤之人，不敢采飲其水草。」南齊書顧歡傳。活是一幅古代封建貴族的摹本畫。</p>
<p class="calibre5">尤著者如宋書孔季恭傳：「其弟靈符於永興立墅，周回三十三裡，水陸地二百六十五頃，含帶二山，又有果園九處。為有司所糾，詔原之。」</p>
<p class="calibre5">雖王室頗思裁抑，然力量不夠，頹勢難挽。</p>
<p class="calibre5">晉壬辰成帝時。詔書：「占山護澤，以強盜律論」，然並不能禁。占山封水，漸染複滋。羊玄保傳。百姓薪采漁釣，皆責稅直，宋武帝又禁斷之，見南史本紀。然仍不絕。梁高帝、齊廢帝郁林王、梁武帝，又屢詔及之。</p>
<p class="calibre5">相應於此種情勢下之賦稅制度，則自度田收稅轉成口稅。</p>
<p class="calibre5">成帝咸和五年，始度百姓田，取十分之，率畝稅米三升。至孝武太元二年，除度田收稅制，王公以下，口稅三斛，惟蠲在身之役。八年，又增稅米口五石。此蓋豪右田多，特為優饒。稅田則富多貧少，稅口則富少貧多也。馬端臨云：「晉制，丁男一人，授田七十畝，以畝收三升計，當口稅一斛一鬥；今除度田收租之令，而口稅二斛增至五石，則賦頗重矣。豈所謂『王公以下』云者，又非泛泛受田之百姓歟？待考。」今按：晉初戶調，一家丁男丁婦田租六十斛，馬氏亦以畝收三升說之，誤也。口稅五石，並有無田者，此制自不為輕。然較之兩晉戶調，亦未見特重。馬氏疑口稅只及王公貴人，則更誤矣。</p>
<p class="calibre5">如此則貴族盛占田地，而無賦稅之負擔。梁武帝天監四年，大舉伐魏，令「王公以下各上國租及田穀以助軍資」，此租穀歸私家之證。惟按陳宣帝太建三年、六年詔，似其時又行田租。</p>
<p class="calibre5">宋孝武為特設「官品占山」之制。</p>
<p class="calibre5">官品第一、第二聽占山三頃；第三、第四品，二頃五十畝；第五、第六品，二頃；第七、笫八品，一頃五十畝；第九品及百姓，一頃。</p>
<p class="calibre5">其用意與西晉官品占田令一樣，但效果依然很少。見上引齊顧歡、任昉語。占山封水的士族們，不僅自己借著僑寓名義，不肯受當地地方政府的政令；其附隨而來的民眾，亦依仗他們逃避課役。所以自咸康以下，晉室屢唱「土斷」之論。</p>
<p class="calibre5">晉書成帝紀：「咸康七年，實編戶，王公以下皆正土斷白籍。」又哀帝隆和元年三月庚戌，天下所在土斷。</p>
<p class="calibre5">「土斷」是要僑寓的人，亦編入所在地的籍貫，一樣受所在地方政府的政令。然咸康土斷黃、白分籍，僑戶土斷者白籍，土著實戶黃籍。玉海引晉令：「郡國諸戶口黃籍。」石虎詔：「先帝創臨天下，黃紙再定。」是也。依然有土斷之名，而無土斷之實。</p>
<p class="calibre5">孝武時范寧為豫章太守，上疏極論其非。謂：「古者分土割境，以益百姓之心。聖王製作，籍無黃、白之別。昔中原喪亂，流寓江左，庶有旋反之期，故許其挾注本郡。今宜正其封疆，以土斷人戶，明考課之科，修閭伍之法。難者必曰：『人各有桑梓，俗自有南北，一朝屬戶，長為人隸，君子則有土風之慨，小人則懷下役之慮。』斯誠並兼者之所執，而非通理者之篤論也。」按：范疏不主分黃、白籍，謂「一朝屬戶，長為人隸」，即指服從地方政府一切政令言。謂「小人懷下役之慮」，即要其一致應課役也。據范疏可知僑寓小人，亦不應役，蓋皆為白籍陰庇耳。</p>
<p class="calibre5">此後桓溫、劉裕又屢主其事。</p>
<p class="calibre5">安帝羲熙九年劉裕上表：「大司馬桓溫庚戌土斷，於時財阜國豐，實由於此。自茲迄今，漸用頹弛。離居流寓，閭伍不修。請依庚戌土斷之科。」於是依界土斷，諸流寓郡、縣，多被并省。</p>
<p class="calibre5">然一弊方彌，他弊又起。宋、齊以後，僑寓的特待，似算取消，而因士庶不公平的影響，又引起更紛擾的冒偽問題。只要偽注籍貫，竄入士流，便可規避課役。這一種情形，越來越甚。</p>
<p class="calibre5">齊高帝建元二年詔：「黃籍民之大紀，國之治端。黃籍卽擔當國課之民籍也。自頃氓俗巧偽，至乃竊注爵位，盜易年月，此皆政之巨蠹，教之深疵。」同時虞玩之上黃籍革弊表，亦謂：「孝建以來，入勳者眾，其中操干戈衛社稷者，三分無一。又有改注籍狀，詐入仕流。昔為人役，今反役人。」梁武帝時沈約上疏，亦有「落除卑注，更書新籍，以新換故，不過一萬許錢。宋、齊二代，士庶不分，雜役減闕，職由於此」之說。按：虞表又云：「宋元嘉二十七年八條取人，孝建元年書籍，眾巧之所始也。宜以元嘉二十七年籍為正。」沈約則謂「宋元嘉二十七年始以七條徵發，奸偽互起」，又曰「自元嘉以來，籍多假偽」。蓋宋制一面抑豪強，一面則伸寒微，武帝永初元年已有「先有資狀，黃籍猶存者，聽複本注」之詔，晉代士庶藉貫之改動，必自此始。此可為南朝與東晉截分界線之一事也。惟苟不能確立一種制度，而僅以寬假為討好，宜乎不久流弊即滋矣。</p>
<p class="calibre5">擔當國家課役的，依然盡是些赤貧下戶。</p>
<p class="calibre5">南齊書陸慧曉傳：「山陰一縣，課戶二萬，貲不滿三千者殆將居半。凡有貲者，多是士人，複除，其貧極者悉皆露戶役民。三五屬官，蓋惟分定，百端輸調，又則常然。」</p>
<p class="calibre5">大規模的偽竄冒改，使黃籍理無可理，究無可究。卻告訴我們：那時一般的民眾，已不讓文酒淸談的貴族們獨自安享其特益了。</p>
<p class="calibre5">沈約諸人不能根本設法消冺士、庶界線，北朝政制卽向此路走。乃欲究據晉籍，用來重新厘定，這真可算是代表了南朝士大夫的眼光與見識。</p>
<h3 id="sigil_toc_id_116" class="calibre8">五　兵士的身分及待遇</h3>
<p class="calibre5">軍人從三國以來，卽已與農民截然分途。</p>
<p class="calibre5">此事魏、蜀、吳皆然。</p>
<p class="calibre5">劉頌奏「昔魏武帝分離天下，使人役、居戶，各在一方。既事勢所需，且意有曲為，權假一時以赴所務，非正典也。然逡巡至今，積年末改。」魏嘉平六年詔，有劉整、鄭像賜爵關中侯，各除士名。又鐘毓傳：「為廷尉，創制士為侯，其妻不復配嫁。」又盧毓傳：「重士亡法，罪及妻子。」高柔傳亦有士逃法。曹植奏：「臣初受封，得兵百五十人。士息前後三送，兼人已竭。尚有小兒，七、八歲以上，十六、七以還，三十餘人。」是魏制士、民異籍，並各家世相襲也。吳、蜀亡後納籍，皆士、民異貫。</p>
<p class="calibre5">大抵「強者為兵，羸者補戶」。此語見陸遜傳，可據以推魏、蜀，大抵不甚相遠。</p>
<p class="calibre5">尤強者隸中央，其次則配私家，更羸瘁者則留南畝。</p>
<p class="calibre5">華陽國志：「諸葛亮移南中勁卒靑羌萬餘家於蜀，為五部，置五部都尉。分其嬴弱，配大姓為部曲。」吳志陳武傳：「武庶子表，受賜複人得二百家，在會稽新安縣。簡視皆堪好兵，上疏陳讓，乞以還官。謂：『枉此勁銳，以為憧僕，非表志。』吳主權嘉之，下郡縣，料正戶羸民補其處。」</p>
<p class="calibre5">其先入士籍者得優廩，又可免役，其時則兵勝於民。漸次軍旅之事，不為時重，則士伍惟以供役，又廩給日薄，其時則農勝於兵。</p>
<p class="calibre5">陸凱傳：「先帝孫權。戰士，不給他役，使春惟知農，秋惟收稻，江渚有事，責以死效。今亮、皓以後。之戰士，供給眾役，廩賜不贍。」</p>
<p class="calibre5">晉武帝平吳，詔悉去州，郡兵，此乃複兵歸農之意，惜不久天下卽亂。</p>
<p class="calibre5">咸寧五年伐吳，詔：「調諸士家，二丁、三丁取一，四丁取二。」是其時依舊士、民異籍。去州、郡兵，即是去士籍也。晉政之病，在田租照屯田額徵收，不復兩漢什伍稅一之制，又無兩漢都尉肄民戰陣之制，使農不知兵，則武備一切廢弛。</p>
<p class="calibre5">東晉民歸豪強，政府對兵役需要，殊感缺乏。</p>
<p class="calibre5">吳志：陳武庶子表，受賜複人得二百家，乞還官，孫權嘉之。他如朱桓部曲萬口，潘璋妻賜複客五十家。鄧艾傳云：「吳名宗大族，皆有部曲，阻兵仗勢，足以違命。」此等部曲、僮客，皆是私戶，為國家課役所不及。</p>
<p class="calibre5">於是有所謂「發奴為兵」。</p>
<p class="calibre5">發奴為兵之議，起於刁協、戴淵。習、戴皆南人，晉元帝依仗以謀抑王氏者也。自後每有征討，往往發奴。庾翼發所統六州奴北伐，庾翼亦晉室外戚，頗欲為強幹弱枝之謀者。可見發奴為兵，正是中央與豪族爭奪民眾之一事。宋武時詔：「先因軍事所發奴僮，各還本主，若死亡及勳勞破免，亦依限還直。」此正以僮奴為豪族私產，故見發而還其直。</p>
<p class="calibre5">又有所謂「料隱為兵」。</p>
<p class="calibre5">庾冰傳：「隱實戶口，料出無名萬餘人，以充軍實。」毛琚傳：「討得海陵縣界亡戶近萬，皆以補兵。」此等隱匿之戶，其背後亦多有豪強陰庇。</p>
<p class="calibre5">複有「罪謫為兵」。</p>
<p class="calibre5">范寧疏：「兵役既竭，枉服良人，牽引無端，以相充補。」義云：「舊制謫兵不相襲代，頃者小事便以補役，一愆之違，辱及累世，親戚旁支，罹其禍毒，戶口減耗，亦由於此。」又宋制劫同籍期親補兵，見何承天傳。又以罪謫兵，亦見王弘傳、何承天傳。</p>
<p class="calibre5">並及其家口。罪人家口補兵，見劉秀之傳。</p>
<p class="calibre5">又強逼世襲兵役。見前引范寧疏。</p>
<p class="calibre5">宋武帝詔：「兵制峻重，務在得宜。役身死叛，輙考傍親，流遷彌廣，未見其極。自今犯罪充兵，合舉戶從役者，便付營押領。其有戶統及謫止一身者，不得複侵濫服親，以相連染。」按：兵役世襲亦見於三國時，魏志引魏略，「陳思王以近前諸國士息已見發，其遺孤稚弱者無幾，而複被取」云云是也。</p>
<p class="calibre5">因此有所謂「兵家」梁王琳本兵家。與「營戶」、沈慶之前後所護諸山蠻並移京邑以為營戶。「軍戶」董回以有功免軍戶。諸稱。</p>
<p class="calibre5">那時的衣冠士族，旣不受國家課役，自然談不到從軍。</p>
<p class="calibre5">此乃魏晉以下貴族與春秋先秦絕異之點。他們在政治上佔有特權，而他們並無武裝兵力以自保衛，不僅自己不能武裝，即其所屬部曲家兵等，亦已解散武裝，與三國時士大夫不同。</p>
<p class="calibre5">另有一部分則受衣冠族士族陰庇而為其佃客、衣食客等，他們亦對國家逃避課役及從軍之義務。</p>
<p class="calibre5">而且因有衣冠士族的特權階級壓在上面，從軍作戰的武裝兵卒，亦沒有他們的出身。要為軍人謀出身，勢必與貴族特權勢力相衝突，如戰國吳起在楚、商鞅在秦之事。</p>
<p class="calibre5">因此兵卒在當時的社會上變成一種特殊卑下的身分，固與貴族封建時代兵隊卽是貴族者此北朝部族兵略近之。有異，亦與西漢定制，凡國家公民皆需服兵役者此北齊兵制亦然；北周府兵則略為變通。不同。軍人的地位，只與奴隸、罪犯相等，從軍只是當苦役。國家的軍隊，實質上亦如私門的部曲與僮客，他們沒有公民的地位，此正如西晉戶調，只從部曲屯田兵變成州縣民戶，而實際上的待遇，還是屯田兵，不是農民。政府亦常常將他們賜給私家。</p>
<p class="calibre5">當時大臣有賜千兵百騎者，如衛瓘、此據北堂書鈔、御覽引晉起居注。汝南王亮、荀組、陸曄等，至於賜親兵數百人乃至班劍數十人，亦不勝指數。</p>
<p class="calibre5">私家亦公然佔公家兵戶為己有。</p>
<p class="calibre5">范寧奏：「方鎮去官，皆割方鎮精兵器仗為送故。送兵多者至千餘家，少者數十戶。既力入私門，複資官廩布。」宋書劉敬宣傳：「宣城多山縣，郡舊立屯以供府郡費用，前人多調發工巧，造作器物」，此即官兵亦供私用也。</p>
<p class="calibre5">軍人的地位如此，如何可以為國宣勞，擔負光復中原的重任？</p>
<p class="calibre5">只有荊、襄上流，因糧食較充，鎮兵稍稍可用。</p>
<p class="calibre5">元帝時「使軍各自佃，即以名廩」。至武帝咸寧初，詔「以奚官奴代甲兵種稻」當時國家並未為軍隊特定餉糈，江南農事尚未發達，故襄、漢上流遂得獨有重兵。</p>
<p class="calibre5">而每為權臣內亂之利柄。</p>
<p class="calibre5">直待謝玄鎮廣陵，創為招募，號「北府兵」，兵人地位始見提高，遂建淝水奇績。東晉王位拱手而讓於此系軍人之手。</p>
<p class="calibre5">王、謝雖同稱東晉盛族，但兩家情形稍有不同。王以擁立為業，謝以攘卻為功。一則惟守門第，一則尚建勳績。江北、河南之眾，紀瞻嘗用以拒石勒，祖逖用以向汝洛，而王導弗能任，以專倚王敦於上流，不欲權勢之分也。王敦、桓溫以外重內輕之資，常挾荊湘以起內亂。謝安任桓沖於荊江而別使謝玄監江北軍事，北府兵強，權重始歸朝廷。中原南徙之眾，本多磊落英多之士，謝玄擇將簡兵，六年而有淝水之捷，實非幸事。苻堅軍隊，則亦系簽兵雜湊，宜乎雖多而不能與晉為敵。</p>
<p class="calibre5">惜乎劉宋以後，社會依然在士、庶階級的對立面，軍人依然找不到他們應有的地位。真要到侯景之亂，梁室覆亡，南人皆以兵戎紛起。然既失士族之領導，南方新政權亦不久即滅。</p>
<h2 id="sigil_toc_id_117" class="calibre7">第二十章　變相的封建勢力下之社會形態（下）在五胡及北朝</h2>
<p class="calibre5">北方初起的情形，和南方差不多，又加上一個種族的複雜問題。</p>
<h3 id="sigil_toc_id_118" class="calibre8">一　五胡時代的情況</h3>
<p class="calibre5">五胡時代，田租的收納，依然是八二乃至六四。</p>
<p class="calibre5">慕容皝以牧牛給貧家田於苑中，公收其八，二分入私。有牛無地者，亦田苑中，公收其七，三分入私。記室參軍封裕諫，以為宜罷諸苑以業流人，持官牛者，官六私四；私牛官田，與官中分。皝依之。此雖一例，然當時北方田租，大體正可以此類推。魏孝文太和十二年，李彪請立農官，取州郡戶十分一為屯民，一夫之田，歲責六十斛。魏書釋老志：「曇曜奏：平齊戶及諸民，能歲輸穀六十斛入僧曹者為『僧祇戶』，粟為『僧祇粟』。」北史魏收傳：「收在并作一篇詩，云：『打從叔季景出六百斛米，亦不辨此。』」此皆北人以六十斛、六百斛為一單位之證。宋元嘉中，徐豁亦言：「武吏年滿十六，便課米六十斛」，「武吏」亦指屯田言。以畝收一石計，六十斛正是六四收租也。</p>
<p class="calibre5">至於軍隊，主要是胡人的部族兵，漢人更處不重要的地位，只遇需要時用抽丁的辦法。</p>
<p class="calibre5">石虎討慕容皝，令五丁取三，四丁取一。征士五人出車一乘，牛二頭，米十五斛，絹十匹。調不辦者腰斬。慕容儁欲經營秦、晉，令州、郡校閱見丁，精覆隱漏，率戶留一丁，餘悉發，欲使滿一百五十萬。劉貴上書極諫，乃改為三五占兵。苻堅平代，亦三五取丁。優複三年，無稅租。王猛用秦，始主十丁一兵，使有羨夫，最號寬仁。</p>
<p class="calibre5">到元魏時，政治漸上軌道，在南朝無可奈何的情形，在北朝卻一一有了辦法。</p>
<h3 id="sigil_toc_id_119" class="calibre8">二　北魏均田制</h3>
<p class="calibre5">最重要的是北魏的「均田」制度。其議起於李安世。太祖天興元年、太宗永興五年，皆有「計口授田」之詔。高祖太和元年，詔：「敕在所督課農田，一夫制治田四十畝，中男二十畝，無令人有餘力，地有遺利。」此皆北魏均田先聲。</p>
<p class="calibre5">史稱：「時民困饑流散，豪右多有占奪，安世上疏云：『井稅之興，其來日久。蓋欲使雄擅之家，不獨膏腴之美；單陋之夫，亦有頃畝之分。所以恤彼貧微，抑茲貪欲，同富約之不均，一齊民於編戶。竊見州郡之民，或因年儉流移，棄賣田宅，漂居異鄉，事涉數世。三長既立，始返舊墟，廬井荒毀，桑榆改植。事已曆遠，易生假冒。強宗豪族，肆其侵淩。遠認魏晉之家，近引親舊之驗。羣證雖多，莫可取據。今雖桑井難複，宜更均量，審其徑術，令細民獲資生之利，豪右靡餘地之盈。所爭之田，宜限年斷，事久難明，悉屬今主。然後虛妄之民，絕望於覬覦；守分之士，永免於淩奪矣。』帝深納之。」（《魏書》卷五三《李安世傳》載）之議起於此。今按，李疏云「三長既立，始返舊墟」，則應在十年立三長後，而均田詔尚在九年。據魏書，立三長同時定「調」法，「調」法正須與均田相附而行，則九年有均田韶，信矣。蓋均田非一年可成，李安世亦恐不止一疏，通典、通考、玉海皆以李安世上疏在太和元年，亦因有詔均田也。然恐非此疏。上引則似確在立三長後也。劉道元曰：「劉、石、苻、姚喪亂之後，土田無主，悉為公田。除兼并大族外，貧民往往無田可耕，故孝文分官田以給之。」令按：李疏正為豪右冒認此項田畝而發，則明在推行均田以後。</p>
<p class="calibre5">均田詔在孝文太和九年十月。詔首卽云：「朕承乾在位，十有五年。」是時孝文尚未親政。可知北朝政冶走上漢化之路，並不自孝文始。</p>
<p class="calibre5">大意謂：富強者並兼山澤，貧弱者望絕一廛，致令地有遺利，民無餘財。今遣使者循行州郡，與牧守均給天下之田，還受以生死為斷。</p>
<p class="calibre5">要行均田，必先審正戶籍。十年二月，遂立黨、裡、鄰三長，定民戶籍。此議本於李沖。</p>
<p class="calibre5">未立三長前，民多隱冒，五十、三十家方為一戶，謂之「蔭附」。蔭附者皆無官役，豪強征斂，倍於公賦。韓卓疏謂：「巨姓迭相蔭冒，或百室合戶，或千丁共籍」，是也。</p>
<p class="calibre5">五家一鄰長，複一夫。五鄰一裡長，複二夫。五裡一黨長，複三夫。</p>
<p class="calibre5">時羣臣多不贊同。太后曰：「立三長則包蔭之戶可出，僥倖之人可止，何為不可？」</p>
<p class="calibre5">翌年京都大饑，韓麒鱗表陳時務，又乞「制天下男女，計口受田」。可證均田制推行尚有在後。</p>
<p class="calibre5">均田制的大概如次：</p>
<p class="calibre5">諸男夫十五以上，受「露田」四十畝，婦人二十畝，奴婢依良。丁牛一頭，犢及老牛不得援例。受田三十畝，限止四牛。一本作四年。</p>
<p class="calibre5">所授之田率倍之，三易之田再倍之，以供耕休及還受之盈縮。民年及課則受田，老免及身沒則還田。奴婢、牛隨有無以還受。</p>
<p class="calibre5">諸「桑田」不在還受之限，但通入「倍田」分。謂桑天有盈，卽充分在倍田內。諸受田者，男夫一人給田二十畝。課蒔餘，種桑五十樹，棗五株，榆三根。奴各依良。亦得給桑田。</p>
<p class="calibre5">諸應還之田，不得種桑、榆、棗果。</p>
<p class="calibre5">諸「桑田」皆為世業，身終不還。有盈者，無受無還；不足者，受種如法。盈者得賣其盈，不足者得買所不足。不得賣其分，亦不得買過所足。</p>
<p class="calibre5">此制用意並不在求田畝之絕對均給，只求富者稍有一限度，貧者亦有一最低之水準。</p>
<p class="calibre5">丁牛有限，而奴婢無限；又授田率一倍、再倍。若以一夫一婦十奴四牛計，其田已在千畝外。若丁牛限四年，則並牛亦無限矣。又北齊河淸三年詔：「奴婢受田，親王限三百人，嗣王二百人。第二品嗣王以下及庶姓王一百五十人。正三品以上及皇宗一百人，七品以上八十人，八品以下至庶人六十人。」據北齊以推元魏，可見奴婢受田之多。北齊尚有限，元魏並限無之。又魏書源賀傳有云：「主將參僚，專擅腴美，瘠土荒疇紿百姓。」北史常爽傳謂：「三長皆豪門多丁為之。」然此等皆不足為此制深病，治史者當就大體著眼也。</p>
<p class="calibre5">尤要者則在繩其蔭冒，使租收盡歸公上。</p>
<p class="calibre5">還受之田，舊說以不栽樹故曰「露」。恐露是「蔭冒」之反義，以其屬諸公上，故曰「露」。以其為露田，故須還受。以其須選受，故不得樹桑榆；並不以其不准樹桑榆，始稱「露田」。時有「露戶役民」，正對複蔭之家而言。均田制之最高意義，還是要將豪強蔭冒一切出豁，還是與西晉「戶調」用意略似，依然是中央政府與豪強爭奪民眾之繼演表演。</p>
<p class="calibre5">而且在北朝的三長與均田制，更有一層重要的意義。北魏本以部落封建制立國，逮三長、均田制行，則政體上逐漸從氏族封建變為郡縣一統，而胡、漢勢力亦因此逐漸倒轉。</p>
<p class="calibre5">北魏宗室封郡為王公，部落大人降附者封縣為列侯。宗室封者先後共九十餘人，部落大人封者則達一百八十餘人。此等世襄封爵，為封建意味之割裂。至三長、均田制行，則漸次形成中央一統之郡縣制。魏立三長之年，卽議定民官依戶給俸；高閣云：「懼蒸民之奸宄，置鄰以牧之。究庶官之勤劇，班俸爵以優之。」蓋民田租收既歸公上，則百官自應給俸。當時對百官給俸制甚多反對，此與反對立三長制用意正同，亦賴文明太后力持而定。又按：北史太和八年詔：「朕顧憲章舊典，始班俸祿，罷諸商人，以簡民事。」可見其前商人皆隸屬官府，如崔寬傳：「其治弘農，往來販賣漆蠟竹木致富。」今百官班俸，則隸官商人可罷，而民間自由商業亦因此再興。北方社會重行使用貨幣，亦在此後也。（又孝明帝時張普惠上疏：「州郡一匹之濫，一斤之惡，則鞭戶主，連及三長。百官請俸，人樂長闊，并欲厚重，無複准極。」亦可見立三長輿班祿制兩者間之關係。）是年又分置州郡，凡三十八州，二十五在河南，十三在河北，蓋河北尚多部落勢力也。是其證。自是中國士族逐漸得勢。因其多為中央統一政府下之官吏。而諸胡部落大人逐漸失其地位。因其均為封建小主。此後魏孝文命鮮卑氏族全改漢姓，正以氏族之優越地位早已在政治上消滅也。</p>
<p class="calibre5">南方屢唱土斷僑寓及厘正譜籍，然他們始終要在保全士族的特權下剝下益上，不如北方政治理論之公平。因此北方的均田制可以做成一規模，而南方的黃籍積弊，終難淸理。這可為北勝於南之顯例。</p>
<p class="calibre5">其次再論均田制下之租額。</p>
<p class="calibre5">據魏書食貨志，李沖上言立三長，並定「調」法。</p>
<p class="calibre5">其民調，一夫一婦帛一匹，粟二石。民年十五以上未娶者，四人出一夫一婦之調。奴任耕、婢任績者，八口當未娶者四。耕牛二十頭，當奴婢八。</p>
<p class="calibre5">此所謂「調」，卽包舉田租在內。一夫一婦六十畝，倍田不計。納粟二石；以畝收一石計，六十石收二石，便是漢代三十稅一之制。若以當時稅收慣例，百畝收六十斛比論，相差已到十八倍。</p>
<p class="calibre5">舊調，戶以九品混通，戶調帛二匹，絮二斤，絲一斤，粟二十石；又入帛一匹二丈，供調外費。較現行調法亦大重。然三十、五十家方為一戶，其蔭冒者皆歸私門。</p>
<p class="calibre5">此層在農民實為甚大惠澤，因此易見推行。</p>
<p class="calibre5">李沖求立三長，與新制調法同時推行，謂：「若不因調時，百姓徒知立長校戶之勤，未見均徭省賦之益，心必生怨。宜及課調之月，令知賦稅之均。既識其亊，又得其利，因民之欲，為之易行。」初百姓咸以為不若循常，豪富並兼者尤弗願。事施行後，計省皆十有餘倍，海內安之。此與南朝因檢定黃籍至激起民間變亂者迥不侔矣。</p>
<p class="calibre5">在豪強方面，亦仍有優假。</p>
<p class="calibre5">奴婢受田與良民等，而所調甚少，八奴婢始當一夫一婦之調。此乃魏廷故意優假豪族，已奪其蔭冒，不可不稍與寛縱也。</p>
<p class="calibre5">惟在國庫則課調驟減，一時頗感其窘。</p>
<p class="calibre5">太和十一年韓麒麟即表陳「稅賦輕少，不可長久。」韓表：「往昔校比戶貫，租賦輕少。雖於民為利，而不可長。」此謂「校比戶貫」，卽指立三長，出蔭附而言。此謂「稅賦輕少」，卽指新定調法而言。十二年因大旱，用李彪議，仍取州郡戶十分一為屯田，一夫歲責六十斛。惟蠲其正課、征戌及雜役。孝昌二年，稅京師田租，畝五升；借賃公田者，畝一鬥。畝五升，以一夫一婦受田六十畝計，則為三石，較孝文定制增一石。畝一鬥，則六十畝須六石，然亦不過什一之稅。</p>
<p class="calibre5">然豪強蔭附，一切歸公，政府到底並不吃虧。所以此制直到北齊、北周，依然沿襲。北齊制，人一牀一夫一婦。墾租二石，義租五鬥。奴婢准半，牛租一鬥，義米五升。於正租外又加「義租」。正租入中央國庫，義租納郡縣，備水旱災。設倉名富人倉。於政府收入外，再注意到平民災歉救濟之準備，這一個制度亦為將來隋、唐所取法。</p>
<p class="calibre5">隋文帝開皇五年，工部尚書長孫平奏請「諸州百姓及軍人，勸課當社，共立義倉。收穫之日，隨其所得，勸課出粟及麥，於當社造倉窖貯之」。十六年，詔社倉准上、中、下三等稅，上戶不過一石，中戶不過七鬥，下戶不過四鬥。唐太宗時，詔，「畝稅二升粟、麥、秔、稻，隨土地所宜。商賈無田者，以其戶為九等出粟，自五石至五鬥為差。」天寶中，天下諸色米積九千六百餘萬石，而義倉得六千三百餘萬石。義租、義倉，與漢代「常平」不同者，常平由官糴，義租由民輸，其為留意民食之良政則一。又按，其制亦先起於魏之李彪。魏書釋老志有「僧祇戶」、「僧祇粟」，於儉歲賑給饑民，意亦略同。</p>
<p class="calibre5">並因租稅輕減，社會經濟向榮，民間學術文化事業得有長足之進展。</p>
<p class="calibre5">北齊書儒林傳：「北齊引進名儒，授皇太子諸王經術。然爰自始基，暨於季世，惟濟南之在儲宮，頗自砥礪，以成其美；餘多驕恣傲狠，動違禮度。世胄之門，罕聞強學。胄子以通經仕者，惟博陵崔子發、廣平宋遊卿而已。幸朝章寬簡，政綱疏闊，遊手浮惰，十室而九。故橫經受業之侶，遍於鄉邑；負笈從宦之徒，不遠千里。入閭裡之內，乞食為資；憩桑梓之陰，動逾千數。燕、趙之俗，此眾尤甚。」</p>
<p class="calibre5">北周租額，較之元魏、北齊皆稍重。</p>
<p class="calibre5">周制：「司均掌田裡之政令。凡人口十以上，宅五畝；七以上，宅四畝；五以上，三畝。有室者田百四十畝，丁者田百畝。司賦掌賦均之政令。凡人自十八至六十四，與輕疾者，皆賦之。有室者歲不過絹一匹，綿八兩，粟五斛。丁者半之。」今桉，有室者授田百四十畝，即魏制露田男四十、婦人二十，倍受共一百二十畝，又桑田二十畝也。魏調二石，今五斛，為已重矣。</p>
<p class="calibre5">然上比晉代，尚輕減十餘倍。比古制什一之稅，亦輕至四、五倍。</p>
<p class="calibre5">而主其事者蘇綽，常引為憾事。至其子蘇威，卒能幹父之蠱，助成隋代之郅治。</p>
<p class="calibre5">北史蘇威傳稱：「威父綽在魏，以國用不足，為徵稅法，頗稱為重。既而歎曰：『所為正如張弓，非平世法也。後之君子，誰能弛乎？』威聞其言，每以為己任。至隋文帝時，奏減賦役，務從輕典，帝悉從之。」按：隋制，丁男一床租粟三石。此其證。唐「租庸調」制租粟二石，則仍依北魏也。又按：史稱：「江表自東晉以來，刑法疏緩，世族淩駕寒門。隋平陳後，牧民者盡變更之。蘇威又作五教，使民無長幼悉誦。民間訛言，隋欲徙之入關，陳故境大抵皆反。」此江南世族不慣北朝制度也。南北社會不同，於此可見。</p>
<p class="calibre5">這一種政治道德的自覺，南朝亦復少見。</p>
<p class="calibre5">繼均田而起的新制度有「府兵」。自行「均田」而農民始有樂生之意；自行「府兵」，而農民始無迫死之感。不教民戰，是謂棄之。臨時抽丁，皆棄之也。必待下層農民稍有人生意味而後世運可轉。隋、唐復興，大體卽建基於均田、府兵的兩個柱石上。</p>
</div>

        </body></html>